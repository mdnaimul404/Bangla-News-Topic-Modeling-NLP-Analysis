
full_url,article_text
https://www.ntvbd.com//bangladesh/news-1564189,"বিশ্বজুড়ে ক্রমবর্ধিষ্ণু অস্থিরতার আবহে এশিয়ার দেশগুলোর মধ্যে পারস্পরিক নির্ভরতাকে সংঘাতের বদলে সহযোগিতার এক নতুন দিগন্তে রূপান্তরের আহ্বান জানিয়েছেন বাংলাদেশ সরকারের প্রধান উপদেষ্টা অধ্যাপক মুহাম্মদ ইউনূস।  আজ বৃহস্পতিবার (২৯ মে) টোকিওর ইম্পেরিয়াল হোটেলের ফুজি রুমে অনুষ্ঠিত নিক্কেই ফোরামের ৩০তম ‘ফিউচার অব এশিয়া’ সম্মেলনে তিনি ‘একটি অশান্ত বিশ্বে এশিয়ার চ্যালেঞ্জ’ শীর্ষক মূল বক্তব্য উপস্থাপন করেন। তার এই বক্তব্যে তিনি ‘তিনটি শূন্য’– দারিদ্র্য, বেকারত্ব ও নেট কার্বন নির্গমন– এর এক সাহসী দৃষ্টিভঙ্গি তুলে ধরে এশিয়ার জন্য নতুন এক ভবিষ্যৎ নির্মাণের আহ্বান জানান। ভাষণের শুরুতেই অধ্যাপক ইউনূস নিক্কেই ইনকর্পোরেটেডের প্রেসিডেন্ট ও সিইও সুয়োশি হাসিবে-কে আমন্ত্রণ জানানোর জন্য ধন্যবাদ জানান। তিনি ২০০৪ সালে নিক্কেই এশিয়া পুরস্কার পাওয়ার স্মৃতির কথা উল্লেখ করে বলেন, এরপর থেকে জাপানের সঙ্গে তার একটি বিশেষ ব্যক্তিগত সংযোগ রয়েছে। জাপানি জনগণের সামাজিক ব্যবসা ও ক্ষুদ্রঋণের প্রতি উষ্ণ সমর্থন তাকে গভীরভাবে অনুপ্রাণিত করেছে। বিশ্বজুড়ে অস্থিরতা ও এশিয়ার ভূমিকা অধ্যাপক ইউনূস বর্তমান বিশ্বকে ‘অশান্ত’ ও ‘অনিশ্চয়তার’ সময় হিসেবে বর্ণনা করেন। তিনি বলেন, এশিয়াতে শান্তি ভঙ্গুর হয়ে ক্রমশ উত্তেজনা বাড়ছে। ইউক্রেন, গাজা, দক্ষিণ ও দক্ষিণ-পূর্ব এশিয়ার দেশগুলোতে যুদ্ধ এবং মানবসৃষ্ট সংঘাত হাজার হাজার মানুষের জীবন ও জীবিকা ধ্বংস করছে। তিনি মিয়ানমারে গৃহযুদ্ধ ও সাম্প্রতিক ভূমিকম্পের কারণে সৃষ্ট মানবিক সংকটের কথাও উল্লেখ করেন। সম্প্রতি ভারত ও পাকিস্তানের মধ্যে সংঘটিত সংক্ষিপ্ত কিন্তু ব্যয়বহুল যুদ্ধের প্রসঙ্গ টেনে অধ্যাপক ইউনূস বলেন, ‘দুঃখের বিষয়, আমরা যুদ্ধে বিলিয়ন বিলিয়ন ব্যয় করছি, যার ফলে আমাদের লাখ লাখ মানুষ অনাহারে বা মৌলিক চাহিদার জন্য লড়াই করছে।’ তিনি যুদ্ধবিরতিতে সম্মত হওয়ার জন্য দুই দেশের নেতাদের ধন্যবাদ জানান। দক্ষিণ এশিয়ায় অব্যাহত শান্তি, স্থিতিশীলতা এবং শান্তিপূর্ণ সহাবস্থানের আশা ব্যক্ত করেন। জলবায়ু পরিবর্তন, প্রযুক্তিগত অগ্রগতির নৈতিক দ্বিধা, বাণিজ্য বিধিনিষেধের উত্থান এবং অর্থনৈতিক বৈষম্যকে বর্তমান বিশ্বের প্রধান চ্যালেঞ্জ হিসেবে তিনি চিহ্নিত করেন। পাশাপাশি, জাতি, সমাজ, নাগরিক ও প্রতিষ্ঠানগুলোর মধ্যে আস্থার হ্রাস নিয়ে উদ্বেগ প্রকাশ করেন। তিনি উল্লেখ করেন যে, সাম্প্রতিক সময়ে বাংলাদেশ-কোরিয়া প্রজাতন্ত্রেও বিভাজন, অসন্তোষ এবং অস্থিতিশীলতা দেখা গেছে, যার ফলে শাসনব্যবস্থার পরিবর্তন ঘটেছে। বাংলাদেশের রূপান্তরমূলক যাত্রা ও বৈশ্বিক অবদান বাংলাদেশের সাম্প্রতিক পরিস্থিতির কথা তুলে ধরে অধ্যাপক ইউনূস বলেন, ‘গত বছর ছাত্রদের নেতৃত্বে গণঅভ্যুত্থানের মাধ্যমে আমরা এক রূপান্তরমূলক পরিবর্তনের মধ্য দিয়ে গিয়েছিলাম। ফলস্বরূপ আমার সরকার ক্ষমতা গ্রহণ করে।’ তিনি জানান, তার সরকার জনগণের স্বপ্ন ও আকাঙ্ক্ষা পূরণের জন্য, ন্যায়বিচার, সাম্য, স্বাধীনতা ও মর্যাদা নিশ্চিত করতে কঠোর পরিশ্রম করছে। একই সঙ্গে, গণতন্ত্রে মসৃণ রূপান্তরের লক্ষ্যে একটি অবাধ, সুষ্ঠু, বিশ্বাসযোগ্য সাধারণ নির্বাচনের জন্য প্রস্তুতি নিচ্ছে। তিনি এটিকে ভুল সংশোধন, নতুন প্রতিষ্ঠান তৈরি এবং একটি ন্যায্য সমাজের স্বপ্ন বাস্তবায়নের সুযোগ হিসেবে দেখেন। অভ্যন্তরীণ চ্যালেঞ্জ সত্ত্বেও বাংলাদেশ জাতিসংঘ শান্তিরক্ষা ও শান্তি প্রতিষ্ঠা মিশনে অংশগ্রহণের মাধ্যমে বিশ্ব শান্তি, নিরাপত্তায় অবদান রাখছে। এছাড়া মিয়ানমার থেকে পালিয়ে আসা দশ লাখেরও বেশি রোহিঙ্গাকে মানবিক কারণে আশ্রয় দিয়েছে বলে উল্লেখ করেন। ‘তিনটি শূন্য’ এবং অন্তর্ভুক্তিমূলক ভবিষ্যতের দিশা অধ্যাপক ইউনূস বলেন, বিশ্বের অর্ধেকেরও বেশি মানুষের বাসস্থান এশিয়ায়। এটি অনিশ্চয়তার কেন্দ্রস্থলে অবস্থিত হলেও একই সঙ্গে সম্ভাবনারও কেন্দ্রবিন্দু। তিনি বিশ্বাস করেন, এশিয়ার কাছে একটি ভিন্ন পথ দেখানোর সুযোগ ও দায়িত্ব রয়েছে। যেটি হবে—শান্তি, সংলাপ এবং অন্তর্ভুক্তিমূলক প্রবৃদ্ধির পথ। প্রধান উপদেষ্টা তার ‘তিনটি শূন্য’ এর সাহসী দৃষ্টিভঙ্গি তুলে ধরেন : শূন্য দারিদ্র্য, শূন্য বেকারত্ব, শূন্য নেট কার্বন নির্গমন। তিনি জোর দিয়ে বলেন, এটি কোনো স্বপ্ন নয়, বরং একটি দিকনির্দেশনা। এটি একটি লক্ষ্য, যার দিকে সরকার, ব্যবসা, বিশ্ববিদ্যালয় এবং ব্যক্তিসহ সবাই কাজ করতে পারে। এই লক্ষ্য অর্জনের জন্য তিনি একটি নতুন ধরনের অর্থনীতির প্রয়োজনীয়তার কথা বলেন, যা কেবল প্রতিযোগিতার ওপর নয়, বরং সহানুভূতির ওপর নির্মিত। এখানেই সামাজিক ব্যবসার ধারণা আসে—একটি ব্যবসা যা শুধু লাভই করে না, বরং সমস্যার সমাধানও করে। এশিয়ার জন্য ছয়টি গুরুত্বপূর্ণ প্রস্তাবনা অধ্যাপক ইউনূস ভবিষ্যতের দিকে তাকিয়ে এশিয়ার দেশগুলোর জন্য ছয়টি গুরুত্বপূর্ণ প্রস্তাবনা তুলে ধরেন : ১. আন্তঃনির্ভরতাকে সহযোগিতায় রূপান্তর : এশিয়ার বৈচিত্র্যকে শক্তি হিসেবে ব্যবহার করে একে অপরের সঙ্গে সহযোগিতা বাড়াতে হবে, সংঘাত নয়। ২. শক্তিশালী অর্থনৈতিক ও প্রযুক্তিগত সহযোগিতা : আঞ্চলিক উন্নয়ন ব্যাংক ও আর্থিক প্রতিষ্ঠানগুলোকে অর্থায়নে নেতৃত্ব দিতে হবে এবং অন্তর্ভুক্তিমূলক, ন্যায্য ও টেকসই প্রযুক্তিগত বাস্তুতন্ত্র গড়ে তুলতে হবে। ৩. অন্তর্ভুক্তি, ক্ষমতায়ন ও স্থায়িত্ব : প্রান্তিক মানুষদের সুযোগ দিতে হবে এবং এমন একটি নতুন অর্থনৈতিক কাঠামো তৈরি করতে হবে যা প্রতিটি স্তরে অন্তর্ভুক্তি, ক্ষমতায়ন ও স্থায়িত্বকে উৎসাহিত করে। ৪. মানুষের মধ্যে বিনিয়োগ : কেবল অবকাঠামো ও শিল্পায়নে নয়, বরং শিক্ষা, স্বাস্থ্য, সামাজিক ব্যবসা ও ডিজিটাল অ্যাক্সেসের মাধ্যমে মানুষের মধ্যেও বিনিয়োগ করতে হবে। ৫. সবুজ পরিবর্তন : এশিয়ার উচিত একটি প্যান-এশিয়ান সবুজ রূপান্তর, যা যুব, উদ্যোক্তা ও সম্প্রদায়ের মাধ্যমে পরিচালিত হবে। নবায়নযোগ্য জ্বালানি, জলবায়ু-স্মার্ট কৃষি ও বৃত্তাকার অর্থনীতিকে সমর্থন করতে হবে। ৬. যুবসমাজের সম্ভাবনা কাজে লাগানো : এশিয়ার যুবসমাজকে তাদের নিজস্ব ভবিষ্যৎ গঠনের জন্য সরঞ্জাম, বিশ্বাস ও স্বাধীনতা দিতে হবে। তাদের চাকরি তৈরির জন্য উৎসাহিত করতে হবে, কেবল চাকরি খোঁজার জন্য নয়। সবশেষে, তিনি বলেন, এশিয়াকে কেবল অর্থনৈতিক শক্তিই নয়, বরং একটি নতুন নৈতিক দিকনির্দেশনা প্রদান করতে হবে—যা ক্ষমতার চেয়ে শান্তি, প্রতিযোগিতার চেয়ে সহযোগিতা, স্বল্পমেয়াদি লাভের চেয়ে স্থায়িত্বকে সমর্থন করে। তিনি সবাইকে এক সঙ্গে একটি উন্নত বিশ্ব কল্পনা করার সাহস করতে এবং একে অপরের প্রতি বিশ্বাস রাখতে আহ্বান জানান। ‘এশিয়ার ভবিষ্যৎ এখনও লেখা হয়নি। আমরা এটি এক সঙ্গে লিখব’, বলে অধ্যাপক ইউনূস তার ভাষণ শেষ করেন এবং বাংলাদেশ-জাপান মৈত্রী দীর্ঘজীবী হওয়ার আশা ব্যক্ত করেন। Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//world/news-1564197,"অল ইন্ডিয়া মজলিস-ই-ইত্তেহাদুল মুসলিমিন (এআইএমআইএম)-এর প্রধান ও হায়দরাবাদ থেকে নির্বাচিত সংসদ সদস্য আসাদউদ্দিন ওয়াইসি পাকিস্তানের ইসলামনির্ভর প্রচারণার বিরুদ্ধে কড়া অবস্থান নিয়েছেন। তিনি বলেছেন, “ভারতে ২৪ কোটি গর্বিত মুসলমান বাস করেন। আমাদের ইসলামিক স্কলাররা বিশ্বের যেকোনো দেশের চেয়ে অনেক বেশি জ্ঞানী এবং তারা আরবি ভাষায় দক্ষতায় অনন্য।” আজ বৃহস্পতিবার (২৯ মে) সৌদি আরবে এক অনুষ্ঠানে ভাষণ দিতে গিয়ে তিনি এসব কথা বলেন। খবর এনডিটিভির।  পাকিস্তানের বিরুদ্ধে কথা বলার সময় আসাদউদ্দিন ওয়াইসি বলেন, “পাকিস্তান বিশ্বজুড়ে, বিশেষ করে আরব ও মুসলিম বিশ্বের কাছে ভুল বার্তা ছড়াচ্ছে যে, তারা মুসলিম দেশ, কিন্তু ভারত নয়। এটি সম্পূর্ণ ভ্রান্ত ধারণা। ভারত মুসলিমদের দেশ এবং এখানে ইসলামিক ঐতিহ্য খুবই শক্তিশালী।” ওয়াইসি আরও বলেন, “পাকিস্তান যদি জঙ্গি সংগঠনগুলোর পেছনে সমর্থন বন্ধ করে, তাহলে গোটা দক্ষিণ এশিয়ায় স্থিতিশীলতা ফিরে আসবে।” তিনি ভারতের ‘অপারেশন সিঁদুর’ ও পেহেলগাম হামলার পর পাল্টা পদক্ষেপের কথাও তুলে ধরে বলেন, “৯ মে তাদের ৯টি বিমানঘাঁটি লক্ষ্যবস্তুতে পরিণত হয়। ভারত চাইলে এসব ঘাঁটিকে ধ্বংস করে দিতে পারত, কিন্তু আমরা শুধু তাদের একটি বার্তা দিতে চেয়েছিলাম— এই পথে আমাদের বাধ্য করবেন না।” ওয়াইসি জানান, “এই হামলায় নিহত সন্ত্রাসীদের জানাজার ইমামতি করেছেন একজন ব্যক্তি যিনি মার্কিন যুক্তরাষ্ট্রে সন্ত্রাসবাদে জড়িত হিসেবে তালিকাভুক্ত।” আসাদউদ্দিন ওয়াইসি বলেন, “পাকিস্তানকে আবার এফএটিএফ (ফাইন্যান্সিয়াল অ্যাকশন টাস্ক ফোর্স)-এর ধূসর লিস্টে ফিরিয়ে আনতে হবে। একমাত্র সন্ত্রাসে অর্থ জোগান বন্ধ করেই এই সমস্যার সমাধান সম্ভব।” তিনি বলেন, “যখন পাকিস্তানে ফিল্ড মার্শাল আসিম মুনিরকে নিয়োগ দেওয়া হয়, তখন তার পাশে বসে ছিলেন মার্কিন তালিকাভুক্ত সন্ত্রাসী মোহাম্মদ এহসান। তার সঙ্গে করমর্দনের ছবিও রয়েছে। এটি প্রমাণ করে, পাকিস্তান সরকারের সঙ্গে এসব জঙ্গি গোষ্ঠীর সরাসরি যোগাযোগ রয়েছে।” মুম্বাই হামলার প্রসঙ্গে ওয়াইসি বলেন, “২০০৮ সালের ২৬/১১ হামলার পর আমাদের তৎকালীন প্রধানমন্ত্রী ড. মনমোহন সিংয়ের নেতৃত্বে ভারতীয় তদন্তকারী দল পাকিস্তানে গিয়ে সব প্রমাণ দিয়েছিল। কিন্তু তারা কোনো পদক্ষেপ নেয়নি। শুধু তখন কিছুটা নড়েচড়ে বসেছিল, যখন এফএটিএফ তাদের ধূসর তালিকাভুক্ত করেছিল।” তিনি বলেন, “এক পর্যায়ে পাকিস্তান এফএটিএফকে জানায়, সাজিদ মির মৃত। পরে এফএটিএফ –এর বৈঠকে পাকিস্তানই জানায়, সাজিদ মির জীবিত এবং তাকে ৫–১০ বছরের জন্য অর্থপাচার মামলায় সাজা দেওয়া হয়েছে। অথচ সন্ত্রাসের দায়ে নয়।” ভারতীয় সন্ত্রাসবিরোধী পদক্ষেপের কথা তুলে ধরে ওয়াইসি বলেন, “আমাদের বিচারব্যবস্থা সঠিকভাবে কাজ করেছে। আজমল কাসাবকে গ্রেফতার করে দোষী সাব্যস্ত করে মৃত্যুদণ্ড দেওয়া হয়েছে। তার কাছ থেকে গুরুত্বপূর্ণ তথ্য পাওয়া গেছে।” তিনি জানান, “২৬/১১ হামলার সময় পাকিস্তানে বসে থাকা জঙ্গিরা কাসাব ও অন্যদের সঙ্গে ফোনে কথা বলছিল এবং বলছিল— ‘হতাশ হয়ো না, যত বেশি পারো ভারতীয়দের হত্যা করো, তাহলে জান্নাত পাবে।’” ভারতের এই বৈদেশিক প্রচার অভিযানে ওয়াইসি ছাড়াও ছিলেন বিজেপি সাংসদ বিজয়ন্ত পাণ্ডা, নিশিকান্ত দুবে, ফাংনোন কোন্যাক, রেখা শর্মা, মনোনীত সাংসদ সত্যনাম সিং সন্দু এবং ভারতের প্রাক্তন কূটনীতিক হর্ষ শ্রিংলা। বিশ্বব্যাপী সন্ত্রাসবিরোধী বার্তা পৌঁছে দিতে ভারতের এই প্রতিনিধি দল সৌদি আরব, কুয়েত, বাহরাইন ও আলজেরিয়া সফর করছে। Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//bangladesh/news-1564181,"১৯৮৮ সাল থেকে বিশ্বজুড়ে সংঘাতপূর্ণ অঞ্চলে বাংলাদেশি শান্তিরক্ষীরা অত্যন্ত গুরুত্বপূর্ণ ভূমিকা পালন করে আসছেন উল্লেখ করে তাদের এই ভূমিকার প্রশংসা করেছে ইউরোপীয় ইউনিয়ন (ইইউ)। জাতিসংঘ শান্তিরক্ষী দিবস উপলক্ষ্যে আজ বৃহস্পতিবার (২৯ মে) এক বার্তায় ঢাকার ইইউ দূতাবাস এ কথা জানিয়েছে। বার্তায় বলা হয়, ‘সংঘাতের অবসান ও প্রাণ রক্ষার এই প্রচেষ্টার স্বীকৃতি জানাই আমরা। জাতিসংঘ ও আন্তর্জাতিক আইনের প্রতি ইইউ দৃঢ়ভাবে প্রতিশ্রুতিবদ্ধ। বাংলাদেশের শান্তিরক্ষীদের এই কর্মকাণ্ড আমাদের নিরাপদ রাখে এবং বাংলাদেশের সমৃদ্ধিতেও সহায়তা করে।’ এদিকে জাতিসংঘের তথ্যে বলা হয়েছে, ১৯৪৮ সালে মধ্যপ্রাচ্যে প্রথম শান্তিরক্ষী মিশন চালুর পর থেকে এখন পর্যন্ত ৭১টি মিশনে দুই কোটির বেশি নারী-পুরুষ জাতিসংঘের পতাকার অধীনে দায়িত্ব পালন করেছেন। বর্তমানে ১১৯টি দেশের ১ লাখের বেশি সামরিক, পুলিশ ও বেসামরিক কর্মী ১১টি শান্তিরক্ষী মিশনে দায়িত্ব পালন করছেন। তারা বেসামরিকদের সুরক্ষা এবং শান্তি প্রচেষ্টায় সহায়তা করছেন। চলতি বছরের শান্তিরক্ষী দিবসের প্রতিপাদ্য, ‘শান্তিরক্ষার ভবিষ্যৎ’। এটি দ্রুত পরিবর্তনশীল জটিল বিশ্বে শান্তিরক্ষা অভিযানের বিবর্তিত চরিত্রকে প্রতিফলিত করে। ভবিষ্যতের চ্যালেঞ্জ মোকাবিলায় শান্তিরক্ষা মিশনগুলো আধুনিক ও অভিযোজিত করতে সক্রিয়ভাবে কাজ করছে জাতিসংঘ। Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//world/news-1564177,"ট্রাম্প প্রশাসন ‘চীনা শিক্ষার্থীদের জন্য আগ্রাসীভাবে ভিসা বাতিল করবে’ বলে ঘোষণা করেছেন মার্কিন পররাষ্ট্রমন্ত্রী মার্কো রুবিও। বুধবার (২৮ মে) এ ঘোষণা করেন তিনি। এই পদক্ষেপ যুক্তরাষ্ট্র জুড়ে আন্তর্জাতিক শিক্ষার্থী ও উচ্চশিক্ষা প্রতিষ্ঠানগুলোর জন্য আরেকটি বড় ধাক্কা হিসেবে বিবেচিত হচ্ছে। খবর সিএনএনের। শীর্ষ মার্কিন এ কূটনীতিক বলেছেন, প্রত্যাহারের বিষয়ে পররাষ্ট্র দপ্তর হোমল্যান্ড সিকিউরিটি বিভাগের সঙ্গে কাজ করবে। চীনা শিক্ষার্থীদের মধ্যে চীনা কমিউনিস্ট পার্টির সঙ্গে সংযোগ রয়েছে বা গুরুত্বপূর্ণ ক্ষেত্রে অধ্যয়নরত ব্যক্তিরাও এর অন্তর্ভুক্ত হবেন। মার্কো রুবিও আরও বলেন, ‘আমরা চীন ও হংকং থেকে ভবিষ্যতের সব ভিসা আবেদনের যাচাই-বাছাই বাড়ানোর জন্য ভিসার মানদণ্ডও সংশোধন করব।’ ট্রাম্প প্রশাসনের ধারাবাহিক পদক্ষেপ রুবিওর মন্তব্য এমন এক সময়ে এলো যখন প্রশাসন আন্তর্জাতিক শিক্ষার্থীদের মার্কিন যুক্তরাষ্ট্রের বিশ্ববিদ্যালয়গুলোতে পড়াশোনা করা থেকে বিরত রাখতে বিভিন্ন পদক্ষেপ নিচ্ছে। মঙ্গলবার (২৭ মে) তিনি সিএনএন জানিয়েছে, স্টেট ডিপার্টমেন্ট সোশ্যাল মিডিয়া যাচাই-বাছাই সম্প্রসারণের পদক্ষেপ নেওয়ার সঙ্গে সঙ্গে দূতাবাসগুলোকে নতুন ছাত্র ভিসা নিয়োগ স্থগিত করার নির্দেশ দিয়েছে। গত সপ্তাহে ট্রাম্প প্রশাসন হার্ভার্ডের আন্তর্জাতিক ছাত্রদের ভর্তির ক্ষমতা বাতিল করেছিল। যদিও পরে একজন ফেডারেল বিচারক এই পদক্ষেপ স্থগিত করেন। এর পাশাপাশি, হোমল্যান্ড সিকিউরিটি সেক্রেটারি ক্রিস্টি নোয়েম বলেছেন, প্রশাসন ‘একেবারে’ অন্যান্য বিশ্ববিদ্যালয়গুলোকে লক্ষ্যবস্তু করার কথা বিবেচনা করছে। শিক্ষাগত সম্পর্কে টানাপোড়েন
 ২০০৯ সাল থেকে টানা ১৫ বছর ধরে মার্কিন যুক্তরাষ্ট্রে আন্তর্জাতিক শিক্ষার্থীদের শীর্ষ উৎস ছিল চীন, যা গত বছর ভারত চীনকে ছাড়িয়ে যাওয়ার আগে পর্যন্ত অব্যাহত ছিল। আন্তর্জাতিক ছাত্র তালিকাভুক্তির ওপর নজরদারি করা মার্কিন পররাষ্ট্র দপ্তর-সমর্থিত ডাটাবেজ ‘ওপেন ডোরস’-এর পরিসংখ্যান অনুসারে এই তথ্য জানা যায়। অতীতে মার্কিন-চীন শিক্ষাগত সম্পর্ক দুই দেশের শিক্ষাবিদ ও প্রতিষ্ঠানের মধ্যে ঘনিষ্ঠ সম্পর্ক গড়ে তুলেছিল। মার্কিন বিশ্ববিদ্যালয় এবং শিল্প ব্যাপকভাবে চীন ও অন্যান্য দেশ থেকে শীর্ষ প্রতিভাদের আকর্ষণ করার ক্ষমতা থেকে ব্যাপকভাবে উপকৃত হয়েছিল। কিন্তু সাম্প্রতিক বছরগুলোতে এই সম্পর্কগুলো ক্রমবর্ধমান তদন্তের আওতায় এসেছে, কারণ মার্কিন যুক্তরাষ্ট্র দৃঢ়, শক্তিশালী চীনকে প্রযুক্তিগত প্রতিদ্বন্দ্বী ও তার নিজস্ব পরাশক্তি মর্যাদার জন্য হুমকি হিসেবে দেখতে শুরু করেছে। Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//world/news-1564149,"মার্কিন প্রেসিডেন্ট ডোনাল্ড ট্রাম্পের আরোপিত ব্যাপক শুল্কের আদেশ বাতিল করে দিয়েছে দেশটির একটি ফেডারেল আদালত, যা তার অর্থনৈতিক নীতির একটি প্রধান অংশের জন্য বড় ধাক্কা হিসেবে বিবেচিত হচ্ছে। ম্যানহাটনভিত্তিক কোর্ট অব ইন্টারন্যাশনাল ট্রেড রায়ে জানিয়েছে, ‘ইন্টারন্যাশনাল ইমার্জেন্সি ইকোনমিক পাওয়ারস অ্যাক্ট’ (আইইইপিএ) নামে একটি জরুরি আইন ট্রাম্প প্রশাসন যে ব্যাখ্যায় ব্যবহার করেছে, সেটি প্রেসিডেন্টকে এককভাবে প্রায় সব দেশের ওপর শুল্ক আরোপের ক্ষমতা দেয় না। আদালত বলেছে, মার্কিন সংবিধান অনুযায়ী কংগ্রেসের একচেটিয়া অধিকার রয়েছে বিদেশি বাণিজ্য নিয়ন্ত্রণের ক্ষেত্রে এবং প্রেসিডেন্টের অর্থনৈতিক নিরাপত্তা রক্ষার ক্ষমতা সেটি অতিক্রম করতে পারে না। রায় ঘোষণার কয়েক মিনিটের মধ্যেই ট্রাম্প প্রশাসন আপিলের ঘোষণা দেয়। আদালত একইসঙ্গে চীন, মেক্সিকো ও কানাডার ওপর আরোপিত পৃথক একটি শুল্ক ব্যবস্থাকেও অবৈধ ঘোষণা করেছে, যা ট্রাম্প প্রশাসন মাদক এবং অবৈধ অভিবাসনের প্রবাহ ঠেকানোর যুক্তিতে প্রয়োগ করেছিল। হোয়াইট হাউজের উপপ্রেস সচিব কুশ দেশাই বলেন, “একটি জাতীয় জরুরি পরিস্থিতি মোকাবিলায় কীভাবে পদক্ষেপ নিতে হবে, তা নির্ধারণ করার অধিকার অনির্বাচিত বিচারকদের নয়।” তিনি আরও বলেন, “প্রেসিডেন্ট ট্রাম্প আমেরিকাকে অগ্রাধিকার দেওয়ার প্রতিশ্রুতি দিয়েছিলেন এবং এই সংকট মোকাবিলায় এবং আমেরিকার মহত্ত্ব পুনঃপ্রতিষ্ঠায় প্রশাসন নির্বাহী ক্ষমতার প্রতিটি হাতিয়ার ব্যবহার করতে প্রতিশ্রুতিবদ্ধ।” এই মামলাটি ট্রাম্পের তথাকথিত “লিবারেশন ডে” শুল্কের বিরুদ্ধে প্রথম বড় ধরনের আইনি চ্যালেঞ্জ, যা স্বাধীন প্রতিষ্ঠান ‘লিবার্টি জাস্টিস সেন্টার’ যুক্তরাষ্ট্রের পাঁচটি ছোট ব্যবসার পক্ষ থেকে দায়ের করে, যারা ক্ষতিগ্রস্ত দেশগুলো থেকে পণ্য আমদানি করে থাকে। এই মামলার সঙ্গে যুক্ত ১২টি অঙ্গরাজ্যের প্রতিনিধি নিউ ইয়র্কের অ্যাটর্নি জেনারেল লেটিশিয়া জেমস আদালতের রায়কে স্বাগত জানিয়েছেন। তিনি বলেন, “আইন স্পষ্ট—কোনো প্রেসিডেন্টের এককভাবে কর বাড়ানোর ক্ষমতা নেই। এই শুল্ক কার্যকর থাকলে তা আমেরিকার সাধারণ পরিবার ও ব্যবসাগুলোর ওপর বড় করের বোঝা হয়ে দাঁড়াতো, যার ফলে মুদ্রাস্ফীতি, অর্থনৈতিক ক্ষতি দেখা যেত।” এই মামলাটি ট্রাম্প প্রশাসনের বাণিজ্য নীতির বিরুদ্ধে দায়ের করা সাতটি মামলার একটি, যার মধ্যে ১৩টি রাজ্য ও অন্যান্য ছোট ব্যবসায়ীক গোষ্ঠীর চ্যালেঞ্জও রয়েছে। তিন বিচারকের একটি প্যানেল তাদের রায়ে বলেন, ১৯৭৭ সালের আইন আইইইপিএ প্রেসিডেন্টকে আমদানি শুল্ক আরোপের জন্য যে ক্ষমতা দেয়, ট্রাম্প তার অনেক বাইরে গিয়ে ব্যবস্থা নিয়েছেন। রায়ে বলা হয়েছে, “বিশ্বব্যাপী এবং প্রতিশোধমূলক শুল্ক আদেশগুলো আমদানির ওপর শুল্ক আরোপের যে ক্ষমতা প্রেসিডেন্টকে আইইইপিএ-তে দেওয়া হয়েছে, তা ছাড়িয়ে গেছে। এগুলো বাস্তব হুমকির সুনির্দিষ্ট সমাধান নয়।” ট্রাম্প ২ এপ্রিল এই ব্যাপক শুল্ক ঘোষণা করার পর থেকে বিশ্ববাজারে বড় ধরনের অস্থিরতা দেখা যায়। কিছু পদক্ষেপ পরবর্তীতে শিথিল বা প্রত্যাহার করা হয়, যখন হোয়াইট হাউজ বিদেশি সরকারের সঙ্গে আলোচনা চালিয়ে যাচ্ছিল। বৃহস্পতিবার সকালে এশিয়ার শেয়ারবাজারে ঊর্ধ্বগতি দেখা গেছে। জাপানের নিক্কেই ২২৫ সূচক প্রায় ১.৫ শতাংশ এবং অস্ট্রেলিয়ার এএসএক্স ২০০ সামান্য বেড়েছে। মার্কিন আদালতের রায়ের পর ইউএস স্টক ফিউচারেও বড় লাফ দেখা গেছে। ফিউচারস হলো একটি নির্দিষ্ট সময় পরে সম্পদ কেনাবেচার চুক্তি, যা বাজার খোলার পরের দিক নির্দেশনা দেয়। এছাড়া মার্কিন ডলার ইয়েন ও সুইস ফ্রাঁংকের মতো নিরাপদ মুদ্রার বিপরীতে শক্তিশালী হয়েছে। Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//world/news-1564193,"অ্যামনেস্টি ইন্টারন্যাশনাল জানিয়েছে, গত দুই বছরে নাইজেরিয়ার মধ্য ও উত্তরাঞ্চলে জিহাদি গোষ্ঠী ও অপরাধী চক্রের সহিংসতায় ১০ হাজারেরও বেশি মানুষ নিহত হয়েছে। বৈশ্বিক এই অধিকার গোষ্ঠীটি রাষ্ট্রপতি বোলা টিনুবুর সরকারকে দেশের মানুষকে রক্ষা করতে ব্যর্থতার জন্য দায়ী করেছে। বৃহস্পতিবার (২৯ মে) প্রকাশিত এক প্রতিবেদনে এ তথ্য জানা গেছে। খবর এএফপির। অ্যামনেস্টি জানায়, ‘দস্যু’ নামে পরিচিত অপরাধী চক্রগুলো গ্রামে আক্রমণ করে, বাসিন্দাদের হত্যা ও অপহরণ করে। এছাড়া মধ্য নাইজেরিয়ার তথাকথিত মিডল বেল্টেও গণহত্যা ঘটে, যেখানে পশুপালক ও কৃষকরা প্রায়শই জমি দখল নিয়ে সংঘর্ষে লিপ্ত হয়। এই আক্রমণগুলো প্রায়শই ধর্মীয় বা জাতিগত মাত্রা নেয়। টিনুবু সরকারের অধীনে নিরাপত্তা পরিস্থিতির অবনতি অ্যামনেস্টির তদন্তে দেখা গেছে, বর্তমান সরকার ক্ষমতায় আসার পর থেকে দুই বছরে, বন্দুকধারীদের হামলায় কমপক্ষে ১০ হাজার ২১৭ জন নিহত হয়েছে। টিনুবু ক্ষমতা গ্রহণের পর প্রথম দুই বছরের এই রিপোর্টে বলা হয়েছে, মধ্যাঞ্চলে অবস্থিত বেনু রাজ্যে সবচেয়ে বেশি ছয় হাজার ৮৯৬ জন নিহত হয়েছে। এরপরই রয়েছে প্লেটো রাজ্য, যেখানে দুই হাচার ৬৩০ জন প্রাণ হারিয়েছে। উল্লেখ্য, অ্যামনেস্টি যে সাতটি রাজ্যের তদন্ত করেছে তার মধ্যে ২০০৯ সাল থেকে উত্তর-পূর্ব নাইজেরিয়ায় জিহাদি সহিংসতার কেন্দ্রস্থল বোর্নোকে অন্তর্ভুক্ত করা হয়নি। দুই বছর আগে ক্ষমতায় আসার পর টিনুবু প্রতিশ্রুতি দিয়েছিলেন যে, নিরাপত্তাহীনতা মোকাবেলা করা তার সরকারের অন্যতম প্রধান চ্যালেঞ্জ। তবে, অ্যামনেস্টি ইন্টারন্যাশনাল নাইজেরিয়ার পরিচালক ইসা সানুসি বলেছেন, ‘পরিবর্তে পরিস্থিতি আরও খারাপ হয়েছে, কারণ কর্তৃপক্ষ সারা দেশে জীবন, শারীরিক অখণ্ডতা, স্বাধীনতা ও হাজার হাজার মানুষের নিরাপত্তা রক্ষা করতে ব্যর্থ হচ্ছে।’ জিহাদি ও অন্যান্য অপরাধী গোষ্ঠীগুলো দ্বারা বছরের পর বছর ধরে লক্ষ্যবস্তু হয়ে আসা উত্তরাঞ্চলীয় রাজ্যগুলোতে সাম্প্রতিক মাসগুলোতে হামলার সংখ্যা বেড়েছে। সানুসি বলেন, ‘বোকো হারাম এবং অন্যান্য সশস্ত্র গোষ্ঠীর সাম্প্রতিক আক্রমণের তীব্রতা দেখায় যে, রাষ্ট্রপতি টিনুবুর সরকার কর্তৃক বাস্তবায়িত নিরাপত্তা ব্যবস্থাগুলো কেবল কাজ করছে না।’ অ্যামনেস্টির অনুমান, বেনু এবং মালভূমি রাজ্যে হামলার ফলে লাখ লাখ মানুষ বাস্তুচ্যুত হয়েছে। Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//economy/news-1564129,"বাংলাদেশে আনুষ্ঠানিকভাবে চালু হতে যাচ্ছে গুগলের ডিজিটাল পেমেন্ট সেবা ‘গুগল পে’। আগামী এক মাসের মধ্যেই ডিজিটাল এই পেমেন্ট সিস্টেম কাজ শুরু করবে।  গতকাল বুধবার (২৮ মে) রাতে নিজের ভেরিফায়েড ফেসবুক পেজে দেওয়া এক স্ট্যাটাসে উপদেষ্টা আসিফ মাহমুদ সজীব ভুঁইয়া এ তথ্য জানান।  স্ট্যাটাসে আসিফ মাহমুদ লেখেন, দীর্ঘ প্রতীক্ষার পর বিশ্বজুড়ে জনপ্রিয় ডিজিটাল পেমেন্ট সেবা ‘গুগল পে’ (Google Pay) আনুষ্ঠানিকভাবে বাংলাদেশে চালু হতে যাচ্ছে। আগামী এক মাসের মধ্যেই এই সেবা দেশের ডিজিটাল লেনদেন ব্যবস্থায় তাদের কার্যক্রম শুরু করবে। এই সেবা চালুর মাধ্যমে বাংলাদেশের স্মার্টফোন ব্যবহারকারীরা তাদের হাতে থাকা ডিভাইসকেই একটি পূর্ণাঙ্গ ‘ডিজিটাল ওয়ালেট’ হিসেবে ব্যবহার করতে পারবেন। এর ফলে আলাদা করে ডেবিট বা ক্রেডিট কার্ড বহন করার প্রয়োজনীয়তা অনেকাংশে কমে যাবে। জানা গেছে, গুগল ওয়ালেট ব্যবহারকারীর তথ্য সংরক্ষণ করবে না। তাই অ্যাপ চালুর জন্য বাংলাদেশ ব্যাংকের সরাসরি অনুমোদনের প্রয়োজন নেই। ব্যবহারকারীরা শুধু নিজেদের ব্যাংক কার্ড অ্যাপে যুক্ত করবেন, আর সব লেনদেন তাদের নিজ নিজ ব্যাংকের মাধ্যমে সম্পন্ন হবে। তবে, ডিজিটাল ওয়ালেটের সঙ্গে সংযোগ স্থাপনের প্রস্তুতি নিচ্ছে এমন ব্যাংকগুলোকে সেবা চালুর আগে কেন্দ্রীয় ব্যাংককে জানাতে হবে। গুগল ওয়ালেট সাধারণত ব্যবহারকারীদের কেনাকাটা, অনলাইন পেমেন্ট বা ‘পিয়ার-টু-পিয়ার’ (ব্যক্তি থেকে ব্যক্তি) ট্রান্সফারের মতো লেনদেনে কোনো চার্জ করে না, যদি তারা নিজের ব্যাংক অ্যাকাউন্ট বা ডেবিট কার্ড ব্যবহার করেন। তবে কার্ডধারীর ব্যাংক তাদের নিজস্ব নীতিমালা, কার্ডের ধরণ এবং লেনদেনের প্রকৃতির ওপর ভিত্তি করে ফি ধার্য করতে পারে। Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//economy/news-1564173,"বাংলাদেশ জুয়েলার্স অ্যাসোসিয়েশনের (বাজুস) সহ-সভাপতি মো. রিপনুল হাসানকে গ্রেপ্তারের প্রতিবাদে আজ বৃহস্পতিবার (২৯ মে) থেকে ঢাকাসহ দেশের সব জুয়েলারি দোকান অনির্দিষ্টকালের জন্য বন্ধ রয়েছে। গতকাল বুধবার (২৮ মে) রাতে বাজুসের এক সংবাদ বিজ্ঞপ্তিতে এই কর্মসূচি ঘোষণা করা হয়। সংগঠনটি জানায়, বাজুসের সহ-সভাপতি মো. রিপনুল হাসানকে মিথ্যা ও হয়রানিমূলক মামলায় গ্রেপ্তার করেছে পুলিশ। এর প্রতিবাদ এবং তাকে নিঃশর্ত মুক্তির দাবিতে ঢাকাসহ সারা দেশের সব জুয়েলারি প্রতিষ্ঠান অনির্দিষ্টকালের জন্য বন্ধ থাকবে। বাজুসের ভারপ্রাপ্ত সভাপতি গুলজার আহমেদ, সাধারণ সম্পাদক বাদল চন্দ্র রায়সহ কেন্দ্রীয় নেতারা এক যৌথ বিবৃতিতে বলেন, ‘সহ-সভাপতি রিপনুল হাসানকে মিথ্যা মামলায় গ্রেপ্তার গভীর উদ্বেগজনক। আমরা এর তীব্র নিন্দা জানাচ্ছি এবং অবিলম্বে তাকে মুক্তি দেওয়ার দাবি জানাচ্ছি।’ উল্লেখ্য, বুধবার সন্ধ্যা সাড়ে ৭টার দিকে রাজধানীর তাঁতীবাজার এলাকায় নিজ ব্যবসায়িক প্রতিষ্ঠান থেকে রিপনুল হাসানকে গ্রেপ্তার করে পুলিশ। Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//bangladesh/news-1564165,"বাংলাদেশের অন্তর্বর্তী সরকারের প্রধান উপদেষ্টা অধ্যাপক মুহাম্মদ ইউনূস বলেছেন, ‘জাপান ও বাংলাদেশের মধ্যে অনেক খাতে সহযোগিতার সুযোগ রয়েছে, আমি এটির ওপর কাজ করতে চাই।’ তিনি বলেন, ‘আমি জাপানের প্রধানমন্ত্রী শিগেরু ইশিবার সঙ্গে বৈঠকের অপেক্ষায় রয়েছি। এই আসন্ন বৈঠক দুই দেশের বিভিন্ন খাতে চলমান সহযোগিতা আরও এগিয়ে নিতে সহায়ক হবে।’ বৃহস্পতিবার (২৯ মে) টোকিওর ইম্পেরিয়াল হোটেলে নিক্কেই ইনকরপোরেশনের প্রেসিডেন্ট ও প্রধান নির্বাহী সুয়োশি হাসেবে-র সঙ্গে সৌজন্য সাক্ষাৎকালে প্রধান উপদেষ্টা এসব কথা বলেন। নিক্কেই ফোরাম ‘ফিউচার অব এশিয়া’ সম্মেলনের প্রাক্কালে এই সাক্ষাৎটি অনুষ্ঠিত হয়। জাপান সফরের তৃতীয় ও শেষ দিনে শুক্রবার (৩০ মে) জাপানের প্রধানমন্ত্রীর সঙ্গে অধ্যাপক ইউনূসের বৈঠক হওয়ার কথা রয়েছে। অধ্যাপক ইউনূস জানান, তিনি নিয়মিত জাপানে সফর করতেন, তবে কোভিড-১৯ মহামারির কারণে এই প্রক্রিয়ায় ছেদ পড়ে। পাশাপাশি নিক্কেই ফোরামের মাধ্যমে জাপানে অনেক বন্ধু তৈরির সুযোগ পাওয়ায় তিনি কৃতজ্ঞতা প্রকাশ করেন। ব্যস্ত সময়সূচির মধ্যেও বৃহস্পতিবার অনুষ্ঠানে যোগ দেওয়ার জন্য হাসেবে প্রধান উপদেষ্টাকে ধন্যবাদ জানান। তিনি আশা প্রকাশ করে বলেন, ভবিষ্যতেও প্রধান উপদেষ্টা এই প্রচেষ্টা অব্যাহত রাখবেন। সাক্ষাৎ শেষে নিক্কেই ফোরাম ‘ফিউচার অব এশিয়া’-য় বক্তব্য দেন অধ্যাপক ইউনূস। Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//world/news-1564137,"মার্কিন সরকারের একটি বিশেষ পদ থেকে পদত্যাগ করছেন ধনকুবের ইলন মাস্ক। বুধবার (২৮ মে) পদত্যাগের ঘোষণা করেন তিনি। প্রেসিডেন্ট ডোনাল্ড ট্রাম্পের সঙ্গে স্বাক্ষরিত একটি বড় বিল নিয়ে মতবিরোধের পরপরই মাস্ক এই সিদ্ধান্তের কথা জানান। তার এই পদে থাকার উদ্দেশ্য ছিল ফেডারেল ব্যয় হ্রাস করা। খবর এএফপির। মাস্ক তার সোশ্যাল মিডিয়া প্ল্যাটফর্ম এক্স-এ লিখেছেন, ‘বিশেষ সরকারি কর্মচারী হিসেবে আমার দায়িত্বের সময় শেষ হয়েছে। অপচয় কমানোর সুযোগ দেওয়ার জন্য আমি প্রেসিডেন্ট ডোনাল্ড ট্রাম্পকে ধন্যবাদ জানাতে চাই।  মাস্ক আরও যোগ করেন যে, ‘সরকার দক্ষতা বিভাগ (ডিওজিই) ভবিষ্যতে আরও শক্তিশালী হবে এবং এটি গোটা সরকারের কাজের পদ্ধতিতে পরিণত হবে।’ দক্ষিণ আফ্রিকায় জন্ম নেওয়া এই প্রযুক্তি উদ্যোক্তা বলেন, ট্রাম্পের নতুন খরচ সংক্রান্ত বিলটি সরকারের ঘাটতি আরও বাড়িয়ে দেবে এবং ডিওজিই-এর কাজকে ক্ষতিগ্রস্ত করবে, ইতোমধ্যে হাজার হাজার মানুষকে ছাঁটাই করা হয়েছে।  মার্কিন প্রশাসন থেকে পদত্যাগ করে মাস্ক তার স্পেসএক্স এবং টেসলা ব্যবসার দিকে নজর দিবেন। এর আগে ট্রাম্পের সঙ্গে বেশ ঘনিষ্ঠ ছিলেন তিনি। মাস্ক অভিযোগ করেছেন যে, প্রশাসনের অসন্তুষ্টির জন্য ডিওজিই-কে ‘বলির পাঁঠা’ বানানো হয়েছে। সিবিএস নিউজকে দেওয়া এক সাক্ষাৎকারে মাস্ক বলেন, ‘আমি বিশাল খরচ বিল দেখে হতাশ হয়েছি। সত্যি বলতে, যা শুধু বাজেট ঘাটতিই বাড়ায় না বরং তা ডিওজিই টিমের কাজকে দুর্বল করে তোলে।’ Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//bangladesh/news-1564145,"দ্য নিপ্পন ফাউন্ডেশনের প্রধান ইয়োহেই সাসাকাওয়া গতকাল বুধবার (২৮ মে) টোকিওর ইম্পেরিয়াল হোটেলে বাংলাদেশের প্রধান উপদেষ্টা অধ্যাপক ড. মুহাম্মদ ইউনূসের সম্মানে এক নৈশভোজের আয়োজন করেন। অধ্যাপক ইউনূস বর্তমানে জাপান সফরে রয়েছেন। এ সময় উভয় নেতা রোহিঙ্গা সংকট, মিয়ানমারের ক্রমবর্ধমান পরিস্থিতি এবং সাম্প্রতিক মাসগুলোতে বিশ্বব্যাপী মানবিক সংকটে অনুদান ও সহায়তা মারাত্মকভাবে হ্রাস পাওয়া নিয়ে আলোচনা করেন। অধ্যাপক ইউনূস সহিংসতা পীড়িত মিয়ানমারে শান্তি প্রতিষ্ঠা এবং অস্ত্রবিরতির মধ্যস্থতায় ইয়োহেই সাসাকাওয়ার প্রচেষ্টার প্রশংসা করেন। দেশটিতে সামরিক বাহিনী আঞ্চলিক বিদ্রোহী গোষ্ঠীগুলোর সঙ্গে সংঘর্ষে জড়িত রয়েছে। নিপ্পন ফাউন্ডেশন এবং সাসাকাওয়া পিস ফাউন্ডেশনের প্রধান হিসেবে ইয়োহেই সাসাকাওয়া ১৫০ বারের বেশি মিয়ানমার সফর করেছেন এবং তিনি মিয়ানমার সরকার ও দেশটির শতাধিক জাতিগোষ্ঠীর মধ্যে গভীর শ্রদ্ধার পাত্র। অধ্যাপক ইউনূস রোহিঙ্গা সংকট সমাধানে এবং বাংলাদেশে অবস্থানরত প্রায় ১২ লাখ রোহিঙ্গা শরণার্থীকে তাদের নিজ দেশে প্রত্যাবাসনে সাসাকাওয়ার সহযোগিতা কামনা করেন। অধ্যাপক ইউনূস বলেন, ‘আমরা জানি আপনি মিয়ানমারের সব পক্ষের কাছেই গভীরভাবে সম্মানিত।’ প্রধান উপদেষ্টা বলেন, প্রতি বছর বাংলাদেশে রোহিঙ্গা ক্যাম্পে প্রায় ৩৫ হাজার শিশু জন্মগ্রহণ করছে, যারা কোনো ভবিষ্যতের আশা ছাড়াই বেড়ে উঠছে। তিনি বলেন ‘এটি বিস্ফোরক ও বিপজ্জনক হয়ে ওঠার আগেই আমাদের সাহায্য করুন।’ প্রধান উপদেষ্টা উল্লেখ করেন, মাদকপাচারের কারণে ক্যাম্পগুলোর নিরাপত্তা পরিস্থিতি আরও খারাপ করে তুলেছে। তিনি আরও বলেন, ‘আমাদের রোহিঙ্গা সংকটের সমাপ্তি ঘটাতে হবে। এখনই সঠিক সময়। আমরা একসঙ্গে কাজ করতে পারি।’ প্রধান উপদেষ্টা নিপ্পন ফাউন্ডেশনের কাছে জীবন রক্ষাকারী স্বাস্থ্য গবেষণার জন্য আইসিডিডিআরবিকে সহায়তার আহ্বান জানিয়ে বলেন, যা ইউএসএইডের অনুদান স্থগিত হওয়ায় বিপর্যস্ত অবস্থায় রয়েছে। প্রধান উপদেষ্টা সাসাকাওয়াকে বাংলাদেশ সফরের আমন্ত্রণ জানান। নৈশভোজে পররাষ্ট্র উপদেষ্টা মো. তৌহিদ হোসেন, প্রধান উপদেষ্টার বিশেষ দূত লুৎফে সিদ্দিকী এবং প্রধান উপদেষ্টার কার্যালয়ের এসডিজি বিষয়ক মূখ্য সমন্বয়ক লামিয়া মোরশেদ অংশগ্রহণ করেন। Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//bangladesh/news-1564161,"অন্তর্বর্তী সরকারের প্রধান উপদেষ্টা অধ্যাপক ড. মুহাম্মদ ইউনূস বলেছেন, ‘মানুষের ন্যায়বিচার, সমতা, স্বাধীনতা এবং মর্যাদা নিশ্চিত করতে এবং গণতন্ত্রে মসৃণ রূপান্তরের লক্ষ্যে একটি অবাধ, সুষ্ঠু, বিশ্বাসযোগ্য এবং অন্তর্ভুক্তিমূলক সাধারণ নির্বাচনের জন্য আমরা প্রস্তুতি নিচ্ছি। একটি অস্থির বিশ্বে জনগণের ক্ষমতায়ন ও তৃণমূল পর্যায়ের নেতৃত্ব আগের চেয়ে অনেক বেশি গুরুত্বপূর্ণ হয়ে উঠেছে।’ আজ বৃহস্পতিবার (২৯ মে) জাপানে আয়োজিত নিক্কেই সম্মেলনে দেওয়া এক বক্তব্যে তিনি এসব কথা বলেন। ড. ইউনূস বলেন, ‘আমরা ভবিষ্যতের দিকে তাকিয়ে আছি। আমি বিশ্বাস করি, এশিয়ার দেশগুলো অভিন্ন চ্যালেঞ্জ মোকাবিলা এবং সমৃদ্ধির জন্য নতুন সুযোগ উন্মোচনের জন্য আরো ঘনিষ্ঠভাবে একসঙ্গে কাজ করতে পারে।’ প্রধান উপদেষ্টা জানান, অনেক চড়াই-উৎরাইয়ের মধ্য দিয়ে ক্ষমতায় আসা এই সরকারের মূল লক্ষ্য দেশের মানুষের আকাঙ্ক্ষা পূরণ। এ সময়, রোহিঙ্গা সংকটে বাংলাদেশের মানবিক ভূমিকা এবং জাতিসংঘ শান্তিরক্ষায় সক্রিয় অংশগ্রহণের কথাও তুলে ধরেন তিনি। বিভিন্ন অঞ্চলে চলমান সংঘাতের প্রসঙ্গও উঠে আসে প্রধান উপদেষ্টার বক্তব্যে। তিনি বলেন, এশিয়া এবং এর বাইরেও একের পর এক সংঘাতের সূত্রপাত হচ্ছে, যার ফলে শান্তি এখন অধিকাংশ ক্ষেত্রেই অধরা হয়ে উঠেছে। ইউক্রেন, গাজা ও দক্ষিণ ও দক্ষিণ-পূর্ব এশিয়ার দেশে যুদ্ধ ও মানবসৃষ্ট সংকটে হাজার হাজার মানুষের জীবন ও জীবিকা ধ্বংস হচ্ছে। Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//bangladesh/news-1564133,"দেশের ৬ অঞ্চলে বৃষ্টি অথবা বজ্রবৃষ্টিসহ অস্থায়ীভাবে ঝড়ো হাওয়া বয়ে যেতে পারে।  এসব এলাকার নদীবন্দর সমূহকে দুই নম্বর নৌ-হুঁশিয়ারি সংকেত (পুনঃ) দুই নম্বর নৌ-হুঁশিয়ারি সংকেত দেখাতে বলা হয়েছে। আজ বৃহস্পতিবার (২৯ মে) ভোর ৫টা থেকে দুপুর ১টা পর্যন্ত দেশের অভ্যন্তরীণ নদীবন্দর সমূহের জন্য দেওয়া এক পূর্বাভাসে এ তথ্য জানিয়েছে আবহাওয়া অধিদপ্তর। আবহাওয়াবিদ মো. ওমর ফারুক স্বাক্ষরিত বিজ্ঞপ্তিতে বলা হয়, খুলনা, বরিশাল, পটুয়াখালী, নোয়াখালী, চট্টগ্রাম এবং কক্সবাজার অঞ্চলসমূহের ওপর দিয়ে দক্ষিণ অথবা দক্ষিণ-পূর্বদিক থেকে ঘণ্টায় ৬০-৮০ কিলোমিটার বেগে বৃষ্টি অথবা বজ্রবৃষ্টিসহ অস্থায়ীভাবে ঝড়ো হাওয়া বয়ে যেতে পারে। এসব এলাকার নদীবন্দর সমূহকে দুই নম্বর নৌ-হুঁশিয়ারি সংকেত (পুনঃ) দুই নম্বর নৌ-হুঁশিয়ারি সংকেত দেখাতে বলা হয়েছে। এছাড়াও অন্যন্য অঞ্চলসমূহের ওপর দিয়ে দক্ষিণ অথবা দক্ষিণ-পূর্ব দিক থেকে ঘণ্টায় ৪৫-৬০ কিলোমিটার বেগে বৃষ্টি অথবা বজ্রবৃষ্টিসহ অস্থায়ীভাবে দমকা অথবা ঝড়ো হাওয়া বয়ে যেতে পারে। এসব এলাকার নদীবন্দর সমূহকে এক নম্বর (পুনঃ) এক নম্বর সতর্কসংকেত দেখাতে বলা হয়েছে। Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//bangladesh/news-1564157,"সকাল থেকে টানা বৃষ্টিতে ঢাকার বায়ুমানের উন্নতি হয়েছে। আজ বৃহস্পতিবার (২৯ মে) ঢাকার বাতাসের মান ‘ভালো’। সকাল ৯টা ১৫ মিনিটে এয়ার কোয়ালিটি ইনডেক্স (একিউআই) স্কোর ৩৩ নিয়ে বিশ্বের দূষিত বাতাসের শহরের তালিকায় ৮৬তম অবস্থানে রয়েছে ঢাকা। সুইজারল্যান্ডভিত্তিক বায়ুমান নির্ধারণ সংস্থা আইকিউএয়ার এ তথ্য জানিয়েছে। একিউআই সূচক অনুযায়ী, আজ ১৫৯ স্কোর নিয়ে বিশ্বে বায়ুদূষণের তালিকায় প্রথম অবস্থানে রয়েছে পাকিস্তানের লাহোর। ১৫৮ স্কোর নিয়ে দ্বিতীয় অবস্থানে রয়েছে ভারতের দিল্লি। ১৩৯ স্কোর নিয়ে তৃতীয় অবস্থানে রয়েছে চীনের বেইজিং। ১৩৪ স্কোর নিয়ে চতুর্থ অবস্থানে রয়েছে আরব আমিরাতের দুবাই এবং ১৩৩ স্কোর নিয়ে পঞ্চম অবস্থানে রয়েছে চিলির সান্টিয়াগো।  একিউআই মান অনুযায়ী, ৫০ থেকে ১০০ স্কোর থাকলে তখন বায়ুর গুণমানকে ‘মাঝারি’ বলে বিবেচনা করা হয়। একিউআই সূচক ১০১ থেকে ১৫০ এর মধ্যে হলে ‘সংবেদনশীল গোষ্ঠীর জন্য অস্বাস্থ্যকর’ হিসেবে বিবেচনা করা হয়। এ সময় সাধারণত সংবেদনশীল ব্যক্তিদের দীর্ঘ সময় ধরে বাইরে পরিশ্রম না করার পরামর্শ দেওয়া হয়। ১৫১ থেকে ২০০ এর মধ্যে হলে ‘অস্বাস্থ্যকর’ হিসেবে বিবেচিত হয়, ২০১ থেকে ৩০০ এর মধ্যে হলে ‘খুব অস্বাস্থ্যকর’ বলে মনে করা হয়। এ ছাড়া ৩০১ এর বেশি হলে ‘বিপজ্জনক’ হিসেবে বিবেচিত হয়, যা বাসিন্দাদের জন্য মারাত্মক স্বাস্থ্যঝুঁকি তৈরি করে। Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//bangladesh/news-1564205,"বঙ্গোপসাগরে সৃষ্ট লঘুচাপের কারণে চাঁদপুরে ভারী বৃষ্টিপাত ও ঝোড়ো হাওয়া বইতে শুরু করেছে। বৃহস্পতিবার (২৯ মে) ভোর থেকে শুরু হওয়া ঝড়-বৃষ্টি এখনো চলমান রয়েছে। এদিকে লঘুচাপের কারণে চাঁদপুরে নদ-নদীর পানি কিছুটা বৃদ্ধি পেয়েছে। পাশাপাশি নদীতে স্রোত ও ঢেউ বৃদ্ধি পেয়েছে। উপকূলীয় জেলা চাঁদপুরের অদূরবর্তী দ্বীপ ও চর সমূহকে তিন নম্বর স্থানীয় সতর্ক সংকেতের আওতায় আনা হয়েছে। অন্যদিকে চলমান ঝড়-বৃষ্টি থাকায় বিপাকে পড়েছেন খেটে খাওয়া মানুষজন। এতে করে সড়কে যানবাহন ও মানুষের চলাচল কমে গেছে। শহরের বিভিন্ন মোড় ও বাজার এলাকায় মানুষের উপস্থিতি তুলনামূলকভাবে কম দেখা গেছে। চাঁদপুর আবহাওয়া অফিসের উচ্চ পর্যবেক্ষক শাহ মো. শোয়েব জানান, ভোর ৫টা থেকে সকাল ৯টা পর্যন্ত চাঁদপুর জেলায় ৩৪ মিলিমিটার বৃষ্টিপাত রেকর্ড করা হয়েছে। ভারী বৃষ্টি বা বজ্রসহ বৃষ্টি হতে পারে জানিয়েছেন তিনি। চাঁদপুর নদী বন্দরের উপ-পরিচালক বাবু লাল বৈদ্য জানান, চাঁদপুর-ঢাকাসহ সব রুটে লঞ্চ চলাচল স্বাভাবিক আছে। তবে নদীবন্দরে যাত্রীবাহী লঞ্চ চলাচল বন্ধের ঘোষণা না দিলেও বৈরী আবহাওয়া কারণে যাত্রী সংকট থাকায় লঞ্চ চলাচলে শিডিউল বিপর্যয় দেখা দিয়েছে। Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//world/news-1564109,"ইসরায়েলের প্রধানমন্ত্রী বেনিয়ামিন নেতানিয়াহু বুধবার (২৮ মে) এক ঘোষণা জানিয়েছেন, ইসরায়েলি সেনাবাহিনী সম্প্রতি এক বিমান হামলায় হামাসের শীর্ষ নেতা মোহাম্মদ সিনওয়ারকে হত্যা করেছে। খবর বার্তা সংস্থা এএফপির। খবরে বলা হয়, ইসরায়েলি পার্লামেন্টে দেওয়া বক্তব্যে নেতানিয়াহু বলেন, ‘আমরা হাজার হাজার সন্ত্রাসীকে হত্যা করেছি। আমরা (মোহাম্মদ) দেইফ, (ইসমাইল) হানিয়া, ইয়াহিয়া সিনওয়ার ও মোহাম্মদ সিনওয়ারকে হত্যা করেছি।’ এই বক্তব্যের মাধ্যমে নেতানিয়াহু প্রথমবারের মতো প্রকাশ্যে মোহাম্মদ সিনওয়ারের মৃত্যুর কথা জানালেন। তবে তিনি হামলার সময়, স্থান বা অন্যান্য বিষয়ে বিশদ বিবরণ দেননি। এর আগে ইসরায়েলি গণমাধ্যম জানায়, গত ১৩ মে খান ইউনিস শহরের ইউরোপিয়ান হাসপাতালের নিচে অবস্থিত একটি হামাস কমান্ড সেন্টারে চালানো বিমান হামলায় মোহাম্মদ সিনওয়ার নিহত হন। সেনাবাহিনী তখন জানিয়েছিল, সেখানে হামাসের গুরুত্বপূর্ণ নেতারা অবস্থান করছিলেন। তবে ইসরায়েলি সামরিক বাহিনী আনুষ্ঠানিকভাবে সে সময় কেউ নিহত হয়েছে কি না, তা নিশ্চিত করেনি। গাজার স্বাস্থ্য মন্ত্রণালয় জানায়, ওই হামলায় অন্তত ছয়জন নিহত এবং আরও ৪০ জন আহত হন। সিনওয়ার পরিবারের প্রভাব ও নেটওয়ার্ক মোহাম্মদ সিনওয়ার ছিলেন হামাসের সবচেয়ে আলোচিত নেতা ইয়াহিয়া সিনওয়ারের ছোট ভাই। বড় ভাই ইয়াহিয়া সিনওয়ারকে ২০২৩ সালে ইসরায়েল একটি অভিযানে হত্যা করে বলে দাবি করেছিল। এরপরই মোহাম্মদ সিনওয়ার গাজায় হামাসের প্রধান নেতা হিসেবে দায়িত্ব নেন। ইসরায়েলি সূত্রমতে, সিনওয়ার ভাইয়েরা খান ইউনিস শহরেরই বাসিন্দা এবং তাদের পরিবার বহু বছর ধরেই হামাসের সামরিক ও রাজনৈতিক শাখায় সক্রিয়। ইসরায়েলি গোয়েন্দাদের তথ্যমতে, মোহাম্মদ ছিলেন হামাসের ‘জয়েন্ট চিফস অব স্টাফ’ এর একজন সদস্য এবং তিনি সরাসরি কাসেম ব্রিগেডের কমান্ডার মোহাম্মদ দেইফের ঘনিষ্ঠ সহযোগী। অতীত হামলা ও আলোচিত অপহরণ ২০০৬ সালে গাজা সীমান্তে ইসরায়েলি সেনাঘাঁটিতে হামলার পরিকল্পনায়ও জড়িত ছিলেন মোহাম্মদ সিনওয়ার। সেই হামলায় ইসরায়েলি সেনা গিলাদ শালিত অপহৃত হন। পাঁচ বছর ধরে গোপনে আটকে রাখার পর ২০১১ সালে এক বন্দি বিনিময় চুক্তিতে এক হাজারের বেশি ফিলিস্তিনি বন্দির বিনিময়ে শালিতকে মুক্তি দেয় হামাস। সেই বিনিময় চুক্তিতে মুক্তিপ্রাপ্তদের মধ্যেই ছিলেন ইয়াহিয়া সিনওয়ার, যিনি পরে হামাসের প্রধান হন। শরণার্থী শিবির থেকে যুদ্ধের নেতৃত্বে মোহাম্মদ সিনওয়ার ১৯৭৫ সালে গাজার খান ইউনিস শহরের ঘনবসতিপূর্ণ শরণার্থী শিবিরে জন্মগ্রহণ করেন। তার পরিবার ১৯৪৮ সালে ইসরায়েলের রাষ্ট্র প্রতিষ্ঠার সময় বিতাড়িত ফিলিস্তিনিদের একজন। হামাস প্রতিষ্ঠিত হওয়ার পরপরই তিনি কিশোর বয়সে দলে যোগ দেন এবং ক্রমেই সামরিক শাখার গুরুত্বপূর্ণ পদে উন্নীত হন। গোপন জীবন, টানেলের রাজনীতি ২০২৩ সালের ডিসেম্বর মাসে ইসরায়েলি সেনাবাহিনী একটি ভিডিও প্রকাশ করে, যেখানে গাজা টানেলের ভেতর গাড়িতে বসা এক দাড়িওয়ালা ব্যক্তিকে দেখা যায়। সেনাবাহিনী দাবি করে, সেই ব্যক্তি ছিলেন মোহাম্মদ সিনওয়ার। এটিই হতে পারে তার খুব কমসংখ্যক দৃশ্যমান প্রকাশ্য ছবির একটি। হামাস সে সময় এই দাবির সত্যতা স্বীকার করেনি। হামলার আগে ও পরে মোহাম্মদ সিনওয়ার ২০২৩ সালের ৭ অক্টোবরের হামলার পরিকল্পনায়ও জড়িত ছিলেন বলে ইসরায়েলের দাবি। তাদের মতে, হামাসের কেবল হাতেগোনা কয়েকজন শীর্ষ কমান্ডার এই অভিযানের আগাম পরিকল্পনা সম্পর্কে জানতেন এবং মোহাম্মদ সিনওয়ার তাদের একজন ছিলেন। হামাস পক্ষ থেকে এখন পর্যন্ত আনুষ্ঠানিকভাবে মোহাম্মদ সিনওয়ারের মৃত্যুর ঘোষণা দেওয়া হয়নি। তবে নেতানিয়াহুর মন্তব্যে বিষয়টি অনেকটাই নিশ্চিত হয়ে উঠেছে বলে আন্তর্জাতিক বিশ্লেষকরা মনে করছেন। Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//bangladesh/news-1564009,"চলতি বছরের ডিসেম্বরের মধ্যে জাতীয় সংসদ নির্বাচন আয়োজনের জন্য অন্তর্বর্তী সরকারের প্রতি জোরালো আহ্বান জানিয়েছেন বিএনপির ভারপ্রাপ্ত চেয়ারম্যান তারেক রহমান। তিনি বলেছেন, ‘আগামী ডিসেম্বরের মধ্যে জাতীয় নির্বাচন অনুষ্ঠিত হতেই হবে। আমরা বলতে চাই, আগামী ডিসেম্বরের মধ্যে জাতীয় নির্বাচন হবে। নতুন প্রজন্মের প্রিয় ভাই ও বোনেরা আগামী ডিসেম্বরে মধ্যে যাতে জাতীয় নির্বাচন অনুষ্ঠিত হয়, সেই প্রস্ততি নিতে শুরু করুন। কারা রাষ্ট্র পরিচালনা করবে, কারা আপনারদের প্রতিনিধিত্ব করবে, আপনারাই ভোট দিয়ে তাদের নির্বাচিত করবেন।’ আজ বুধবার (২৮ মে) রাজধানীর নয়াপল্টনে বিএনপির কেন্দ্রীয় কার্যালয়ের সামনে আয়োজিত ‘তারুণ্যের রাজনৈতিক অধিকার প্রতিষ্ঠা’ শীর্ষক সমাবেশে ভার্চুয়ালি যুক্ত হয়ে এসব কথা বলেন তারেক রহমান। বাংলাদেশ জাতীয়তাবাদী দল-বিএনপির অঙ্গ ও সহযোগী সংগঠন ছাত্রদল, যুবদল ও স্বেচ্ছাসেবক দল এ সমাবেশের আয়োজন করে।   বিএনপির নেতাকর্মীদের উদ্দেশে তারেক রহমান বলেন, ‘আপনারা জনগণের কাছে যান, জনগণের মন বোঝার চেষ্টা করুন। তাদের প্রত্যাশার কথা শুনুন। কারণ, জনগণই সকল ক্ষমতার উৎস।’ এদিন তারেক রহমান বক্তব্যের শেষ পর্যায়ে স্লোগান তুলেন, ‘দিল্লি নয়, পিন্ডি নয়, নয় অন্য কোনো দেশ, সবার আগে বাংলাদেশ।’ বিএনপির ভারপ্রাপ্ত চেয়ারম্যান বলেন, ‘নিরপেক্ষতা ও বিশ্বাসযোগ্যতাই অন্তর্বর্তী সরকারের প্রধান পুঁজি। তাদের প্রতি আমাদের আহ্বান থাকবে, পরামর্শ থাকবে—জনগণণের আস্থা বিশ্বাস ও ভালোবাসা নষ্ট হয় এমন কোনো পদক্ষেপ অন্তর্বর্তী সরকারের নেওয়া ঠিক হবে না। সরকারকে বলতে চাই, গণতন্ত্রকামী জনগণ এবং রাজনৈতিক দলগুলোকে দয়া করে প্রতিপক্ষ বানাবেন না। যদি আপনাদের কেউ রাষ্ট্র পরিচালনায় থাকতে চান, সরকার থেকে পদত্যাগ করে জনগণের কাতারে আসুন, নির্বাচন করুন। যদি ভবিষ্যতে নির্বাচনে জনগণের রায় পান, তাহলে আবার সরকারের দায়িত্ব গ্রহণ করুন।’ তারেক রহমান আরও বলেন, ‘গত দেড় দশকে প্রায় সাড়ে তিন কোটি ভোটার নতুন তালিকায় যুক্ত হয়েছে। এই নতুন ভোটারা আজ পর্যন্ত জাতীয় নির্বাচনে তাদের পছন্দের প্রার্থীকে ভোট দিয়ে নির্বাচিত করার সুযোগ পায়নি। পতিত স্বৈরশাসকের কাছে মানুষের ভোটাধিকারে কোনো মূল্য ছিল না। সুতরাং সংস্কারের পাশাপাশি জাতীয় নির্বাচন অনুষ্ঠানের জন্য অন্তর্বর্তী সরকারের দৃশ্যমান প্রস্ততি নেওয়া উচিত বলে মনে করি। তিন মাসের মধ্য সফলভাবে জাতীয় নির্বাচন করা হয়েছে। অতীতে রেকর্ড রয়েছে তিন মাসের মধ্যে জাতীয় নির্বাচন অনুষ্ঠান সম্ভব। ১০ মাস পার হয়ে গেল অন্তর্বর্তী সরকার নির্বাচনের দিনক্ষণ ঘোষণা করছে না। আমরা ফ্যাসিবাদ মুক্ত বাংলাদেশে জনগণের কাছে দায়বদ্ধ সরকার অতি দ্রুত দেখতে চাই।’ তারুণদের উদ্দেশে তারেক রহমান আরও বলেন, ‘প্রিয় বাংলাদেশ, আমার সামনে উপস্থিত তারুণ সমাজ। আপনারাই বদলে দিতে পারেন আগামীর বাংলাদেশ। প্রবীণদের পারমর্শ আর তারুণের শক্তিতে নির্মিত হবে ৭১ থেকে ২৪ পর্যন্ত লাখো শহীদের আকাঙ্ক্ষার প্রত্যাশিত সেই বাংলাদেশ।’ বিএনপির ভারপ্রাপ্ত চেয়ারম্যান বলেন, ‘নারী কিংবা পুরুষ, তরুণ জনগোষ্ঠী দেশের উন্নয়ন এবং অর্থনীতির প্রাণশক্তি। তারুণ্য আর নারী শক্তিকে পরিকল্পনার বাইরে রেখে কখনো একটি রাষ্ট্র এগিয়ে যেতে পারে না। তারুণ জনগোষ্ঠীকে প্রধান্য দিয়ে তরুণ জনগোষ্ঠীর আশা আকাঙ্ক্ষা ধারণ করে বিএনপি আগামী দিনে সব কর্মপরিকল্পনা নিয়ে কাজ করছে। তারুণ সমাজের কাছে বিএনপির পরিকল্পনা তুলে ধরা হচ্ছে। বিভাগীয় সমাবেশ অনুষ্ঠিত হয়েছে। আগেরদিন ভিন্নমতের মানুষদের নিয়ে সেমিনার আয়োজন করা হয়েছে। তারা তুলে ধরেছেন, কীভাবে বাংলাদেশকে এগিয়ে নিয়ে যেতে পারি। আজ সর্বশেষ ঢাকা বিভাগীয় সমাবেশ অনুষ্ঠিত হয়েছে।’ তারেক রহমান বলেন, ‘গ্লোবালাইজেশনের যুগে, আজকে মানুষের আকাঙ্ক্ষা আর স্বপ্নের মধ্যে সীমাবদ্ধ নেই। এখন সম্ভাবনার সব দ্বার উন্মুক্ত। এই সম্ভাবনাকে এগিয়ে নিয়ে যেতেই হবে। আর কথা বলার রাজনীতি নয়। বিএনপির আগামী দিনের রাজনীতি কর্মসংস্থান সৃষ্টির রাজনীতি। আর কথা বলার রাজনীতি নয়, এখন বাস্তবায়ন ও দৃষ্টান্ত স্থাপনের রাজনীতি।’ বিএনপির ভারপ্রাপ্ত চেয়ারম্যান বলেন, ‘যদি জনবহুল বাংলাদেশের জনসংখ্যাকে জনসম্পদে রূপান্তরিত করতে পারি, তাহলে এই জনশক্তিই হবে উন্নয়নের সবচেয়ে বড় নিয়ামক। তাই জনশক্তিকে কর্মক্ষম জনশক্তিতে রূপান্তরিত করতে আমরা কয়েকটি অগ্রাধিকার নির্ধারণ করেছি। জনগণের জীবনমানের উন্নয়ন, নারী পুরুষ সবার জন্য নৈতিক মূল্যবোধ কর্মসূচি, কর্মমুখী শিক্ষাব্যবস্থা, গ্রামীণ উন্নয়নে তথ্যপ্রযুক্তির সর্বোচ্চ ব্যবহার, ক্ষুদ্র ও কুটির শিল্পের বিকাশ। দক্ষতা বাড়াতে প্রশিক্ষণ দেওয়া, জনশক্তি রপ্তানি, তরুণদের কর্মসংস্থান সৃষ্টি—কয়েকটি বিষয় অগ্রাধিকার তালিকায় রেখে একটি জ্ঞানভিত্তিক বাংলাদেশ বিনির্মাণে আমরা স্বল্পমেয়াদী ও দীর্ঘমেয়াদী কর্মপরিকল্পনা হাতে নিয়েছি। বিএনপি এটা নিয়ে কাজ করছে।’  তারকে রহমান বলেন, ‘বাংলাদেশে প্রায় চার কোটি পরিবার রয়েছে। এই পরিবারগুলোর মধ্যে থেকে ৫০ লাখ গ্রামীণ পারিবার থেকে আমরা ফ্যামেলি কার্ড পরিবেশেনের পারিকল্পনা করছি। প্রান্তিক পরিবারে মা ও বাবার নামে এই কার্ডটি ইস্যু করা হবে। এই  পরিবারগুলোকে প্রতি মাসে আর্থিক ও খাদ্য সহায়তার আওতায় আনা হবে। আমরা আশা করি, সময়ের সঙ্গে সঙ্গে এর মাধ্যমে পরিবারগুলোতে অর্থনৈতিক উন্নয়ন ঘটবে। কৃষকদের নামে ফার্মার্স কার্ড প্রধান করার একটা অন্যতম পরিকল্পনা রয়েছে। এই কার্ডে জামির দাগ নম্বর ও জমির পরিমাণ সব উল্লেখ থাকবে।’ বিএনপির ভারপ্রাপ্ত চেয়ারম্যান বলেন, ‘জনগণের ভোটে সরকার পরিচালনা করার দায়িত্ব পেলে প্রতিটি সেক্টর নিয়ে শুরু থেকেই কাজ করবে বিএনপি। শুধু তাই নয়, আমরা তারুণ প্রজন্মকে নৈতিক শিক্ষা, কারিগরি দিক দিয়ে যোগ্য নাগরিক হিসেবে গড়ে তুলতে চাই।’ এ ছাড়া খেলাধুলাসহ বিভিন্ন বিষয়ের ওপর গুরুত্ব দেওয়ার কথাও তুলে ধরেন তিনি। তারেক রহমান বলেন, ‘বাংলা ভাষার পাশাপাশি আরও তিন-চারটি ভাষা শেখানোর জন্য প্রয়োজনে শিক্ষক নিয়োগ করার পরিকল্পনা রয়েছেন।  ই-কমার্স প্ল্যাটফর্ম নিয়ে বাংলাদেশকে গুরুত্ব দিয়ে বিশ্ববাজারে কীভাবে প্রবেশ করা যায়, এ নিয়ে আমরা কাজ শুরু করেছি। নিরাপধ কর্মপরিবেশ নিশ্চিত করা নিয়ে কাজ করব। ফ্রিল্যান্সারদের জন্য সহজে বাহির থেকে লেনদেন করতে পেপালের মতো প্রতিষ্ঠান গড়ে তোলার পরিকল্পনা রয়েছে।’ বিএনপির ভারপ্রাপ্ত চেয়ারম্যান বলেন, ‘স্বাস্থ্যসেবা নিশ্চিত করতে বিএনপি স্বল্পমেয়াদী ও দীর্ঘমেয়াদী পরিকল্পনা হাতে নিয়েছে। প্রতিটি গ্রামে হেলথ কেয়ার করা হবে। এর মধ্যে ৮০ ভাগ নারী থাকবে। এর মধ্যে দিয়ে ২ থেকে ৩ বছরে প্রায় ১০০ ভাগ মানুষকে কর্মমুখী করা যাবে।’ এ সময় জলবায়ু পরিবর্তন জনিত প্রভাব মোকাবিলায় বিএনপির পরিকল্পনা তুলে ধরেন তিনি। তারেক রহমান বলেন, ‘বিএনপি জনগণের রায়ে রাষ্ট্র পরিচালনার সুযোগ পেলে দেশ ও মানুষের উন্নয়নে পর্যায়ক্রমিকভাবে দলের গৃহীত পরিকল্পনা বাস্তায়ন করবে। যেকোনো পরিকল্পনা বাস্তবায়ন করতে হলে একটি নির্বাচিত ও জবাবদিহিমূলক সরকার প্রয়োজন। কিন্তু আগামী নির্বাচন অনুষ্ঠান নিয়ে টালবাহানা শুরু হয়েছে। কথিত স্বল্পমেয়াদী ও দীর্ঘমেয়াদী সংস্কারের আবর্তে ঘুরপাক খাচ্ছে আগামী জাতীয় নির্বাচনের ভবিষ্যৎ। এর মধ্যে জনগণ বিশ্বাস করতে শুরু করেছে সংস্কার নিয়ে সময়ক্ষেপণের আড়ালে অন্তর্বর্তী সরকারের ভেতরে ও বাহিরে কারও কারও মনে হয় ভিন্ন উদ্দেশ্য রয়েছে।’ তারেক রহমান আরও বলেন, ‘পলাতক স্বৈরাচার সরকারের সময় আমরা দেখিছি, কীভাবে আদালতের রায়কে অবজ্ঞা করা হয়েছে। অত্যন্ত দুঃখের সঙ্গে বলতে হয়, পলাতক স্বৈরাচারের পতনের পর দেশের মানুষ আশা করেছিল, আদালতের রায়ের প্রতি সম্মান থাকবে। আমরা দেখেছি, আদালতের রায়ের প্রতি সম্মান না দেখিয়ে তারা ঢাকা সিটি দক্ষিণের মেয়র হিসেবে ইশরাক হোসেনকে দায়িত্ব পালন থেকে বাধা সৃষ্টি করেছে। স্বৈরাচারের মতো একই ঘটনার পুনরাবৃত্তি দেখতে পাচ্ছি।’ জনগণের উদ্দেশে তারেক রহমান বলেন, ‘যারা আইনের প্রতি শ্রদ্ধা দেখায় না। আদালতের নির্দেশকে অবজ্ঞা করতে পারে। তাদের কাছে থেকে কতটুকু সংস্কার আশা করতে পারি? ইশরাকের শপথে বাধা সৃষ্টি করে আজ আবার স্বৈরাচারী মানসিকতা দেখতে পাচ্ছি।’ যুবদলের সভাপতি আবদুল মোনায়েম মুন্নার সভাপতিত্বে সমাবেশে দলের স্থায়ী কমিটির নেতারা বক্তব্য দেন। Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//world/news-1564097,"ইসরায়েলের প্রধানমন্ত্রী বেনিয়ামিন নেতানিয়াহুকে ইরানে সামরিক হামলা চালানো থেকে বিরত থাকার জন্য সতর্ক করেছেন মার্কিন প্রেসিডেন্ট ডোনাল্ড ট্রাম্প। পরমাণু চুক্তি নিয়ে ওয়াশিংটন ও তেহরানের মধ্যে চলমান আলোচনার মধ্যে এ ধরনের পদক্ষেপ ‘অনুপযুক্ত’ হবে বলে উল্লেখ করেছেন ট্রাম্প। খবর এএফপির।  স্থানীয় সময় আজ বুধবার (২৮ মে) সাংবাদিকদের সঙ্গে আলাপকালে ট্রাম্প নিশ্চিত করেন, গত সপ্তাহে নেতানিয়াহুর সঙ্গে এক ফোনালাপে তিনি ইসরায়েলি প্রধানমন্ত্রীকে এমন কোনো পদক্ষেপ না নিতে বলেছিলেন, যা আলোচনায় ব্যাঘাত ঘটাতে পারে। ট্রাম্প বলেন, ‘আমি শুধু বলেছি, এটি এখন উপযুক্ত নয়। আমরা তাদের সঙ্গে খুব ভালো আলোচনা করছি। আমরা সমাধানের খুব কাছাকাছি। আমি মনে করি, তারা (ইরান) একটি চুক্তি করতে চায়। যদি আমরা একটি চুক্তি করতে পারি, তাহলে অনেক জীবন বাঁচানো যাবে।’ ২০১৮ সালে ট্রাম্পের প্রথম মেয়াদে পরমাণু চুক্তি থেকে সরে আসে যুক্তরাষ্ট্র। তবে সম্প্রতি তেহরান ও ওয়াশিংটন পরমাণু চুক্তি নিয়ে পাঁচ দফায় আলোচনা করেছে, যা চুক্তি বন্ধের পর থেকে তাদের সর্বোচ্চ পর্যায়ের যোগাযোগ।  এর আগে ইরান ইঙ্গিত দিয়েছিল, যুক্তরাষ্ট্রের সঙ্গে একটি চুক্তি হলে তারা জাতিসংঘের পরমাণু পর্যবেক্ষকদের তাদের স্থাপনা পরিদর্শনের অনুমতি দিতে পারে। তবে ইসরায়েল তার চিরশত্রু ইরানের বিরুদ্ধে বারবার সামরিক পদক্ষেপের হুমকি দিয়ে আসছে। গত সপ্তাহে মার্কিন গণমাধ্যমের খবরে বলা হয়েছিল, যুক্তরাষ্ট্র-ইরান আলোচনার মধ্যেও ইসরায়েল ইরানের পরমাণু স্থাপনাগুলোতে হামলা চালানোর প্রস্তুতি নিচ্ছে। ট্রাম্প অবশ্য সামরিক পদক্ষেপের সম্ভাবনা পুরোপুরি উড়িয়ে দেননি। তিনি বলেছেন, প্রথমে একটি চুক্তি করার জন্য তিনি যথেষ্ট সময় দিতে চান। তিনি আরও উল্লেখ করেন, কোনো হামলা হলে সেটির নেতৃত্ব দেবে ইসরায়েল, যুক্তরাষ্ট্র নয়। পশ্চিমা শক্তিগুলো দীর্ঘদিন ধরে ইরানকে পারমাণবিক অস্ত্র তৈরির চেষ্টার অভিযোগ করে আসছে। তবে ধারাবাহিকভাবে এসব অভিযোগ অস্বীকার করে তাদের পারমাণবিক কর্মসূচিকে সম্পূর্ণরূপে শান্তিপূর্ণ ও বেসামরিক উদ্দেশ্যে পরিচালিত বলে দাবি করে তেহরান। Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//sports/news-1564121,"ব্যর্থতার বৃত্ত থেকে বের হতে পারল না বাংলাদেশ। বদলেনি ভাগ্য। পাকিস্তানের বিপক্ষে তিন ম্যাচের টি-টোয়েন্টি সিরিজ বাংলাদেশ শুরু করেছে হার দিয়ে। লাহোরের গাদ্দাফি স্টেডিয়ামে বুধবার (২৮ মে) প্রথম টি-টোয়েন্টিতে পাকিস্তানের কাছে বাংলাদেশ হেরেছে ৩৭ রানে। টস জিতে ব্যাটিং বেছে নেওয়া পাকিস্তান ২০ ওভারে ৭ উইকেটে ২০১ রান তোলে। জবাবে ১৯.২ ওভারে ১৬৪ রানে অলআউট হয় বাংলাদেশ।  বড় লক্ষ্য তাড়ায় ওপেনিং জমাতে পারেনি বাংলাদেশ। দলীয় ১৪ রানে হাসান আলীর শিকার হন পারভেজ হোসেন ইমন। তার ব্যাট থেকে আসে ৪ রান। আরেক ওপেনার তানজিদ তামিম তার ব্যাটে ঝড়ের আভাস দিয়েছিলেন। কিন্তু ১৭ বলে ৩১ করে বোল্ড হন আলীর বলে।  অধিনায়ক লিটন দাস এদিন ফেরেন ছন্দে। তবে, ৩০ বলে ৪৮ রান তোলা লিটনকে থামান শাদাব খান। মাঝে দলের বিপদ বাড়ান তাওহিদ হৃদয়। ২২ বলে ১৭ রানের মন্থর ইনিংস খেলেন হৃদয়। ব্যবধান কমিয়ে জয়ের দিকে ছুটতে চেষ্টা করেছিলেন জাকের আলী অনিক। ২০ বলে ৩৬ রান করে সেট হওয়া জাকেরকেও ফেরান হাসান৷ শেষ হয় বাংলাদেশের জয়ের আশা। লোয়ার অর্ডার গুটিয়ে যায় দ্রুত। বাংলাদেশের ব্যাটিং অর্ডারকে একাই ধসিয়ে হাসান আলী নেন ৫ উইকেট। ২ উইকেট পান শাদাব।  বল হাতে শুরুটা অবশ্য ভালো করেছিল বাংলাদেশ। প্রথম দুই ওভারে তুলে নেয় পাকিস্তানের দুই টপ অর্ডারকে। দলীয় ১ রানে শেখ মেহেদির বলে ফিরতি ক্যাচ দিয়ে ফেরেন সাঈম আইয়ুব। দ্বিতীয় ওভারে ফখর জামানকে লেগবিফোরের ফাঁদে ফেলেন শরীফুল ইসলাম। এরপরই ঘুরে দাঁড়ায় স্বাগতিকরা। মোহাম্মদ হারিসকে নিয়ে অধিনায়ক সালমান আগা বিপদ সামাল দেন। ১৮ বলে ৩১ করা হারিসকে ফেরান তানজিম সাকিব। তবে, ফিফটি তুলে নেন সালমান। হাসান মাহমুদের শিকার হওয়ার আগে খেলেন ৩৪ বলে ৫৬ রানের ইনিংস। তাতে পাকিস্তান বসে চালকের আসনে। অধিনায়কের গড়ে দেওয়া ভিতে দাঁড়িয়ে সংগ্রহ বাড়ান হাসান নওয়াজ ও শাদাব খান। ২২ বলে ৪৪ রান আসে নওয়াজের ব্যাট থেকে।  দলের সংগ্রহ ২০০-র ঘরে এনে সাজঘরে ফেরেন শাদাব। তার ব্যাট থেকে আসে ২৫ বলে ৪৮ রানের ঝড়ো ইনিংস।  বাংলাদেশের পক্ষে ২ উইকেট শরীফুল। Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//sports/news-1563941,"হামজা চৌধুরীর পর সবচেয়ে বেশি উন্মাদনা শমিত সোমকে ঘিরে। কানাডা নয়, জাতীয় দল হিসেবে বাংলাদেশকে বেছে নেওয়া শমিত হতে পারেন বাংলাদেশের মাঝমাঠের অন্যতম কান্ডারি। হামজার সঙ্গে মিলে মধ্যমাঠের নিয়ন্ত্রণ নেবেন তিনি, এমনটাই প্রত্যাশা ভক্তদের। বাংলাদেশ-সিঙ্গাপুর ম্যাচের প্রাথমিক স্কোয়াডে জায়গা পেয়েছেন শমিত। আজ বুধবার (২৮ মে) ২৬ সদস্যের প্রাথমিক দল দিয়েছে বাংলাদেশ ফুটবল ফেডারেশন (বাফুফে)। আগামী ১০ জুন জাতীয় স্টেডিয়াম ঢাকায় সিঙ্গাপুরকে আতিথ্য দেবে বাংলাদেশ। এর আগে ৪ জুন ভুটানের বিপক্ষে খেলবে প্রস্তুতি ম্যাচ। দল ঘোষণার পর বিকেলে বাফুফে ভবনে গণমাধ্যমের মুখোমুখি হন বাংলাদেশ কোচ হাভিয়ের কাবরেরা। সেখানে শমিতের প্রশংসা করেন তিনি। কানাডার লিগে খেলা এই ফুটবলার বাংলাদেশের শক্তি বাড়াবে বলে জানান কাবরেরা। শমিতকে নিয়ে কাবরেরা বলেন, ‘সে ভালো ফুটবলার। অভিজ্ঞতা আছে। বাংলাদেশ দল এখন ভীষণ শক্তিশালী। শমিত এলে তা আরও বাড়বে। আমরা তাকে নিয়ে আশাবাদী।’ ভুটান ও সিঙ্গাপুর ম্যাচকে ঘিরে বাংলাদেশের অনুশীলন ক্যাম্প শুরু হবে আগামী ৩০ মে। ইতোমধ্যে ঢাকায় এসে পৌঁছেছেন ফাহমিদুল ইসলাম। হামজা-শমিতও আসবেন শিগগির। অন্য যেকোনো সময়ের চেয়ে বাংলাদেশ দল অনেক বেশি ভারসাম্যপূর্ণ বলেও জানান কাবরেরা। তিনি বলেন, ‘দক্ষিণ এশিয়ার সেরা কি না জানি না। তবে, এশিয়ান কাপের বাছাইপর্বে আমাদের গ্রুপে আমরা যথেষ্ট শক্তিশালী। খেলোয়াড়রাও দারুণ উজ্জীবিত।’ Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//bangladesh/news-1563969,"রাজনীতির মাঠে নিষ্ক্রিয় হলেও ভালোবাসায় অটল পটুয়াখালীর কৃষক সোহাগ মৃধা। নিজের সারা জীবনের সঞ্চয় ও শ্রম দিয়ে বড় করেছেন একটি ষাঁড়। যাকে পরিবারের সন্তানের মতো লালন-পালন করেছেন। ষাঁড়টিকে উপহার দিতে চান তার রাজনৈতিক প্রেরণার উৎস, বিএনপির চেয়ারপারসন খালেদা জিয়াকে। পটুয়াখালীর মির্জাগঞ্জ উপজেলার উত্তর ঝাটিবুনিয়া গ্রামের বাসিন্দা সোহাগ মৃধার ষাঁড়টির নাম ‘কালো মানিক’। লম্বায় ১০ ফুট, উচ্চতায় ৫ ফুট ৪ ইঞ্চি আর ওজন প্রায় এক হাজার ৪০০ কেজি। কুচকুচে কালো রঙের ফ্রিজিয়ান জাতের এই ষাঁড়টি এখন তার পরিবারের সদস্যের মতোই। গ্রামের মানুষও ষাঁড়টিকে ‘কালো মানিক’ নামেই চেনে। সোহাগ জানান, ২০১৮ সালের শেষের দিকে স্থানীয় চৈতা বাজার থেকে এক লাখ ৩৭ হাজার টাকায় একটি গাভি কিনেছিলেন তিনি। গাভিটি অল্প সময়ের মধ্যেই একটি বাছুর প্রসব করে। পরে গাভিটি বিক্রি করে বাছুরটিকে রেখে দেন। সেই বাছুরই এখন ‘কালো মানিক’। জানা গেছে, ২০২৩ সালে গণমাধ্যমে একটি সংবাদ দেখে মনে জোর পান সোহাগ। সেখানে আওয়ামী লীগ সরকারের সময় এক কৃষকের গরু উপহার নেওয়ার খবর ছিল। সেখান থেকেই তার ইচ্ছা জাগে খালেদা জিয়াকে তার শখের ষাঁড়টি উপহার দেবেন। সোহাগ বলেন, ‘আমার বাবা বিএনপির রাজনীতি করতেন। আমি ছোটবেলা থেকেই বিএনপিকে ভালোবাসি। আমি ভাইরাল হতে চাই না, লাভের আশাও নেই। আবেগ থেকেই প্রিয় নেত্রীকে আমার প্রিয় কালো মানিককে উপহার দিতে চাই।’ তবে খালেদা জিয়া আদৌ এই উপহারটি গ্রহণ করবেন কি না—তা জানেন না সোহাগ। তবুও প্রস্তুতির কোনো কমতি রাখছেন না তিনি। ইতোমধ্যে ৬০ হাজার টাকায় দুটি মিনি ট্রাক ভাড়া করা হয়েছে ষাঁড় পরিবহণের জন্য। সাজানো হয়েছে বাদক দল। তৈরি করা হয়েছে বিশেষ গেঞ্জি—যারা ঢাকায় যাবেন, তাদের জন্য। সঙ্গে থাকবে ব্যানার ও ধানের শীষ প্রতীক। সোহাগের বাড়িতে গিয়ে দেখা যায়, কালো মানিককে একনজর দেখতে দূর থেকে মানুষ এসে ভিড় করছেন। মোবাইলে ছবি তোলা, ভিডিও করা—সবই চলছে। শিশুরা মুগ্ধ হয়ে তাকিয়ে থাকে কালো মানিকের দিকে। সোহাগের মা হাজেরা বেগম বলেন, ‘আমার ছেলের শখ অনেক দিন ধরেই। ছোটবেলা থেকেই বিএনপি ভালোবাসে। আমাদের সংসারে অভাব আছে, স্বামী নেই, সামান্য জমিতে চাষাবাদ করে দিন চলে যায়। কিন্তু এই ষাঁড়টি সে এতদিন ধরে যেমন যত্নে রেখেছে, তেমন করে মানুষের দেখাও দিয়েছে।’ আমড়াগাছিয়া ইউনিয়ন বিএনপির সভাপতি মো. রফিকুল ইসলাম বলেন, ‘সোহাগ আমাদের দলের একজন একনিষ্ঠ কর্মী। ষাঁড়টি নেত্রীকে উপহার দেওয়ার কথা যখন বলেছিল, প্রথমে বিশ্বাসই করিনি। কিন্তু ও নাছোড়বান্দা। এখন দেখি, প্রস্তুতি প্রায় শেষ। কিছুদিনের মধ্যেই রওনা দেবে।’ তিনি আরও জানান, ষাঁড়টির গায়ে ধানের শীষ আঁকা ব্যানার থাকবে। নেত্রীর নামে শুভেচ্ছাবার্তা নিয়ে ঢাকা পৌঁছানো হবে। যাত্রার সময় থাকবে প্রচার মাইকও। Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//entertainment/news-1563785,"বলিউডের পরিচিত মুখ অভিনেত্রী দীপিকা কক্কর। তিনি মরণব্যাধি ক্যানসার রোগে আক্রান্ত। সামাজিক যোগাযোগমাধ্যম ইনস্টাগ্রামে এ দুঃসংবাদ ভক্ত-শুভাকাঙ্ক্ষীদের সঙ্গে নিজেই ভাগ করে নিয়েছেন দীপিকা। একইসঙ্গে স্বাস্থ্যের পরিস্থিতিও জানিয়েছেন এ অভিনেত্রী। ভারতীয় সংবাদমাধ্যম হিন্দুস্থান টাইমসের খবর অনুযায়ী, স্টেজ টু লিভার ক্যানসারে আক্রান্ত দীপিকা। দীপিকা গত কয়েক সপ্তাহের কঠিন পরিস্থিতি এবং পেটের ব্যথার জন্য ডাক্তারের কাছে যাওয়া, কীভাবে তাঁর গোটা জীবন বদলে দিল, সে সম্পর্কে খোলামেলা কথা বললেন। দীপিকার স্বামী-অভিনেতা শোয়েব ইব্রাহিম গত কয়েকদিন ধরেই বউয়ের হেলথ আপডেট ভক্তদের সঙ্গে শেয়ার করছেন। মঙ্গলবার (২৭ মে) ইনস্টাগ্রামে দীপিকা জানিয়েছেন, বিগত কয়েক সপ্তাহ তাদের জীবনের ‘সবচেয়ে কঠিন সময়ের মধ্যে একটি’ ছিল। ঘটনার ধারাবাহিকতা শেয়ার করে অভিনেতা লেখেন, ‘আপনারা সকলেই জানেন যে, গত কয়েক সপ্তাহ আমাদের জন্য বেশ কঠিন । আমার পেটের উপরের অংশে ব্যথার জন্য হাসপাতালে যাই এবং তারপরে তারা লিভারে একটি টেনিস বলের আকারের টিউমার খুঁজে বের করে। এখন টিউমারটি দ্বিতীয় পর্যায়ের ম্যালিগন্যান্ট (ক্যান্সারাস)।’ তিনি আরও জানিয়েছেন, সমস্ত ইতিবাচকতা দিয়ে এই মরণব্যাধি রোগের সঙ্গে লড়াই করতে চান তিনি। দীপিকা বলেন, ‘আমি ইতিবাচক ও দৃঢ় প্রতিজ্ঞ যে, আমি এর মুখোমুখি হবো এবং আরও শক্তিশালী হয়ে বের হতে পারব, ইনশাআল্লাহ। আমার পুরো পরিবার আমার পাশে আছে এবং আপনাদের সবার কাছ থেকে যে পরিমাণ ভালোবাসা আসছে, তা আমার যাত্রা আরও সহজ করবে। আমাকে আপনারা প্রার্থনায় রাখুন।’ প্রসঙ্গত, হিন্দি টেলিভিশন ইন্ডাস্ট্রির আলোচিত অভিনেত্রীদের মধ্যে একজন দীপিকা কক্কর। ‘সসুরাল সিমর কা’ ধারাবাহিকের মাধ্যমে পরিচিতি লাভ করেছিলেন তিনি। তারপর ‘বিগ বস’ বিজয়ীও হন। ২০১৮ সালে শোয়েব ইব্রাহিমের সঙ্গে বিয়ে হয় তার এবং এর পাঁচ বছর পর তাদের সংসারে পুত্রসন্তান রুহান আসে। Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//health/news-1563613,"ক্যানসার বিশ্বব্যাপী এক মরণব্যাধি। সাম্প্রতিক বছরগুলোতে ত্বকের ক্যানসারে আক্রান্তের হার উল্লেখযোগ্য হারে বেড়েছে। তবে শরীরের কোনো অংশে এই ব্যাধি দেখা দেবে, তা নারী ও পুরুষের ক্ষেত্রে ভিন্ন—এমন তথ্য উঠে এসেছে একটি নতুন গবেষণায়। বিশেষজ্ঞদের মতে, সচেতনতা অবলম্বনের মাধ্যমে ত্বকের ক্যানসার প্রতিরোধই সবচেয়ে কার্যকর উপায়। যুক্তরাজ্যভিত্তিক গবেষণা সংস্থা ক্যানসার রিসার্চ ইউকে (সিআরইউকে) সম্প্রতি এ বিষয়ে একটি প্রতিবেদন প্রকাশ করেছে। এতে চলতি বছর ত্বকের ক্যানসারে আক্রান্ত রোগীর সংখ্যা বাড়তে পারে বলেও প্রতিবেদনে আশঙ্কা প্রকাশ করা হয়েছে। খবর দ্য গার্ডিয়ান। গবেষণা প্রতিবেদনের তথ্যমতে, প্রতি ১০ জন পুরুষের মধ্যে চার জনের পিঠ, বুক ও পেটে মেলানোমা ধরনের ত্বক ক্যানসার দেখা দেয়। বছরে প্রায় তিন হাজার ৭০০ পুরুষ এই ক্যানসারে আক্রান্ত হন। ত্বকের সবচেয়ে বিপজ্জনক ক্যানসার হলো মেলানোমা। অন্যদিকে, ৩৫ শতাংশ নারীর কোমর থেকে পা পর্যন্ত অংশে এ ক্যানসার দেখা দেয়। প্রতি বছর প্রায় তিন হাজার ২০০ নারী এতে আক্রান্ত হন। গবেষকরা মনে করেন, নারী-পুরুষের আচরণগত পার্থক্যের কারণেই এ ভিন্নতা দেখা দেয়। উদাহরণস্বরূপ, পুরুষরা প্রায়ই রোদে শার্ট ছাড়াই বের হন, আর নারীরা গরমকালে শর্টস বা স্কার্ট পরতে পছন্দ করেন। গবেষণায় দেখা গেছে, সূর্যের অতিবেগুনি রশ্মির সংস্পর্শে আসার কারণেই ৮৭ শতাংশ মেলানোমা ক্যানসার হয়। যুক্তরাজ্যে প্রতি বছর গড়ে প্রায় ১৭ হাজার মানুষ এতে আক্রান্ত হন। ‘মেলানোমা’ শব্দের অর্থ ‘কালো টিউমার’। এটি দ্রুত বৃদ্ধি পায় এবং শরীরের যেকোনো অঙ্গে ছড়িয়ে পড়ার ক্ষমতা রাখে। সিআরইউকের তথ্যানুসারে, গত বছর যুক্তরাজ্যে মেলানোমা আক্রান্তের সংখ্যা রেকর্ড উচ্চতায় পৌঁছায়। ২০০৭–০৯ সাল থেকে ২০১৭–১৯ সালের মধ্যে নতুন রোগীর হার প্রায় এক-চতুর্থাংশ বেড়ে প্রতি লাখে ২১ জন থেকে ২৮ জনে পৌঁছেছে। ৮০ বছরের বেশি বয়সীদের মধ্যে মেলানোমার হার ৫৭ শতাংশ এবং ২৫ থেকে ৪৯ বছর বয়সীদের মধ্যে ৭ শতাংশ বেড়েছে। সিআরইউকের অনুমান, চলতি বছর এ সংখ্যা ২১ হাজার ৩০০ জনে পৌঁছাতে পারে। সিআরইউকের প্রধান নির্বাহী মিশেল মিচেল বলেন, ‘গবেষণার অগ্রগতির ফলে ত্বকের ক্যানসারে আক্রান্তদের বেঁচে থাকার হার বাড়ছে। তবে মেলানোমায় আক্রান্তের সংখ্যা, বিশেষ করে পুরুষদের মধ্যে, বাড়ছে—এটা উদ্বেগজনক।’ বিশেষজ্ঞদের পরামর্শ ত্বকের ক্যানসারে আক্রান্ত হওয়ার ঝুঁকি বেড়ে যাওয়ায় উদ্বেগ প্রকাশ করেছেন বিশেষজ্ঞরা। তাদের মতে, প্রতিরোধই এ ব্যাধি থেকে বাঁচার সর্বোত্তম উপায়। ত্বকে নতুন কোনো তিল, তিলের আকার বা রঙের পরিবর্তন, অথবা অস্বাভাবিক কোনো দাগ দেখা দিলে অবহেলা না করে চিকিৎসকের পরামর্শ নেওয়ার আহ্বান জানিয়েছেন মিশেল মিচেল। তিনি বলেন, প্রাথমিক পর্যায়ে রোগ নির্ণয় হলে প্রাণ বাঁচানো সম্ভব। সিআরইউকের স্বাস্থ্যবিষয়ক তথ্য বিভাগের প্রধান ফিয়োনা ওসগুন এ বিষয়ে বেশ কিছু পরামর্শ দিয়েছেন। তিনি বলেন, ‘আবহাওয়া গরম হলে রোদে সাবধানে থাকতে হবে। প্রতি কয়েক বছর পরপর রোদে পুড়ে গেলেই মেলানোমার ঝুঁকি তিনগুণ বেড়ে যায়। শুধু গরম নয়—রোদেলা যেকোনো দিনেই, এমনকি মেঘলা বা শীতল দিনেও, সূর্যের অতিবেগুনি রশ্মি ত্বকের ক্ষতি করতে পারে।’ তিনি আরও জানান, যুক্তরাজ্যে মার্চ থেকে অক্টোবরের মাঝামাঝি পর্যন্ত অতিবেগুনি রশ্মি ক্ষতিকর মাত্রায় থাকে। ফিয়োনার পরামর্শ অনুযায়ী, কিছু সহজ পদ্ধতি অনুসরণ করলে ঝুঁকি কমানো সম্ভব। যেমন—বেলা ১১টা থেকে ৩টার মধ্যে ছায়ায় থাকা, সান হ্যাট ও সানগ্লাসসহ এমন পোশাক পরা যাতে ত্বক ঢাকা থাকে, এবং অন্তত এসপিএফ ৩০ ও ৪ বা ৫ তারকা মানের সানস্ক্রিন ব্যবহার করা। ইংল্যান্ডের জাতীয় স্বাস্থ্য সংস্থার ক্যানসারবিষয়ক পরিচালক অধ্যাপক পিটার জনসন বলেন, ‘ত্বকের ক্যানসারের ক্ষেত্রে প্রতিরোধই সবচেয়ে ভালো উপায়। সূর্যের রশ্মি তীব্র হলে বাইরে যাওয়া এড়িয়ে চলুন এবং সানস্ক্রিন ব্যবহার করুন। কোনো উপসর্গ দেখা দিলে দেরি না করে চিকিৎসকের শরণাপন্ন হন। কারণ, প্রাথমিক অবস্থায় রোগ নির্ণয় হলে তা প্রতিরোধযোগ্য।’ Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//lifestyle/news-1563673,"‘নো মেকআপ লুক’-এবার বার নজর কাড়েন কৃতি শ্যানন। জাতীয় পুরস্কার জয়ী অভিনেত্রী সবসময় চর্চায় থাকেন তার সৌন্দর্যের জন্য। বাজারচলতি প্রসাধনী ব্যবহারে খুব বেশি বিশ্বাসী নন ‘মিমি’। এক সাক্ষাৎকারে কৃতি নিজেই জানিয়েছিলেন, তিনি ঘরোয়া উপায়ে ত্বকের যত্ন নেন। সামান্য উপাদান দিয়ে সারেন ত্বকের পরিচর্যা। কৃতির দিন শুরু হয় এক গ্লাস হালকা কুসুম লেবুর পানি খেয়ে। তারপরই মুখ ধুয়ে নেন। এরপর বরফ গলা পানিতে মুখ ডুবিয়ে নেন। এই টোটকায় ত্বকের ফোলাভাব কমে যায়, ত্বকের রক্ত সঞ্চালন বাড়ে এবং ত্বক অনেক বেশ সতেজ দেখায়। মুখ পরিষ্কারের পর কৃতি যে টোনারটি ব্যবহার করেন, সেটি ঘরেই তৈরি করেন তিনি। মাত্র দু’টি উপাদান দিয়ে তৈরি টোনার ব্যবহার করেন নায়িকা। গোলাপ জলের সঙ্গে গ্লিসারিন মিশিয়ে ব্যবহার করেন কৃতি। কৃতির মতে, খুব মানুষ গ্লিসারিনের কদর বোঝেন। এই সস্তার উপাদান ত্বককে হাইড্রেটেড রাখতে, সারাদিন ত্বককে ময়েশ্চারাইজ রাখতে সাহায্য করে। এ ছাড়া গ্লিসারিনে অ্যান্টিসেপটিক ও অ্যান্টি-ইনফ্লেমেটরি উপাদান রয়েছে। সব মিলিয়ে ত্বকের খেয়াল রাখে গ্লিসারিন। অন্যদিকে গোলাপ জলও ত্বকের উপর দুর্দান্ত কাজ করে। গোলাপ জল ত্বককে হাইড্রেটেড রাখার পাশাপাশি ত্বকের সমস্যা কমায়। তাই টোনার হিসেবে গোলাপ জল ও গ্লিসারিনের সংমিশ্রণ ব্যবহার করতে পছন্দ করেন কৃতি।  আপনিও চাইলে কৃতির এই হোমমেড টোনার ব্যবহার করতে পারেন। সমপরিমাণ গ্লিসারিন ও গোলাপ জল নিয়ে একসঙ্গে মিশিয়ে নিন। প্রথমে ক্লিনজার দিয়ে ত্বক পরিষ্কার করে নিন। এরপর মুখে বুলিয়ে নিন এই হোমমেড টোনার। ১৫-২০ মিনিট পর হালকা কুসুম গরম পানি দিয়ে মুখে ধুয়ে ময়েশ্চারাইজার মেখে নিন। এতেই ত্বক নরম ও কোমল হয়ে উঠবে। শুষ্ক ত্বকের সমস্যা এক নিমেষে দূর পালাবে। পাশাপাশি ত্বকে প্রাকৃতিক জেল্লা ফুটে উঠবে কৃতির মতো। সূত্র : এই সময় Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//entertainment/news-1563733,"গেল ঈদে ‘জংলি’ সিনেমা দিয়ে আলোচনায় ছিলেন চিত্রনায়িকা শবনম বুবলী। আসছে ঈদে এই নায়িকার নতুন সিনেমা ‘সর্দারবাড়ির খেলা...’ মুক্তি পেতে যাচ্ছে, সিনেমাচিতে তাঁর সহশিল্পী জিয়াউল রোশান। এরই মধ্যে জানা গেল, শেরপুরের নালিতাবাড়ীতে নতুন সিনেমার শুটিংয়ের খবর। প্রাথমিকভাবে সিনেমাটির নাম রাখা হয়েছে ‘শাপলা শালুক’। পরিচালক রাশেদা আক্তার লাজুক জানালেন, সিনেমাটির নাম বদলে যেতে পারে। সিনেমাটিতে বুবলীর বিপরীতে অভিনয় করছেন জনপ্রিয় অভিনেতা আব্দুন নূর সজল। জানা গেছে, শেরপুরের নালিতাবাড়ীর ভারতীয় সীমান্তবর্তী এলাকার বিভিন্ন লোকেশনে ছবিটির শুটিং হচ্ছে। বুবলী জানালেন, এই লোকেশনে আগে কখনো শুটিং করেননি তিনি। নায়িকা বলেন, ‘দারুণ লোকেশন। খুবই নিরিবিলি পরিবেশ। সিনেমাপ্রেমীদের এই লোকেশন চোখের আরাম দেবে। শেরপুরের নালিতাবাড়ীর ভারতীয় সীমান্তবর্তী এলাকার বিভিন্ন লোকেশনে সিনেমার শুটিং হচ্ছে। ২১ মে থেকে সিনেমাটির শুটিং শুরু হয়েছে। সিনেমার শুটিং প্রসঙ্গে গণমাধ্যমকে বুবলী বলেন, ‘দারুণ লোকেশন। খুবই নিরিবিলি পরিবেশ। সিনেমাপ্রেমীদের এই লোকেশন চোখের আরাম দেবে। যেকোনো সিনেমায় অভিনয়ের সিদ্ধান্তের ক্ষেত্রে গল্প, আমার চরিত্র ও চিত্রনাট্যের বিষয়গুলোতে গুরুত্ব দিই। এখানে আমার চরিত্রটি ভিন্ন রকম, যেমনটা আমি করতে চাই। এমন চরিত্রে আগে অভিনয় করা হয়নি। কাজ করে ভালো লাগছে।’ সিনেমাটির ধরন সম্পর্কে পরিচালক জানালেন, সিনেমাটি অ্যাকশন, রোমান্টিক। এ ছাড়া পুরোপুরি বাণিজ্যিক ধাঁচের এই সিনেমাতে ক্ল্যাসিক ধাঁচের ছোঁয়াও আছে। শাপলা শালুক সিনেমায় বুবলি ও সজলের পাশাপাশি সুমন আনোয়ার, দিলরুবা দোয়েলসহ আরও অনেকেই অভিনয় করছেন। Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//bangladesh/news-1564153,"সুন্দরবন রক্ষায় রামপাল বিদ্যুৎকেন্দ্র বন্ধের দাবিতে মংলায় পরিবেশ সমাবেশ।  বিস্তারিত ভিডিওতে ..... Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//bangladesh/news-1564141,"স্বরাষ্ট্র উপদেষ্টা লেফটেন্যান্ট জেনারেল (অব.) মো. জাহাঙ্গীর আলম চৌধুরী বলেছেন, অপরাধের সঙ্গে জড়িত কাউকেই ছাড় দেওয়া হবে না।  বিস্তারিত ভিডিওতে ..... Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//bangladesh/news-1564089,"সিরাজগঞ্জের কামারখন্দে পিকআপভ্যান ও মোটরসাইকেলের মুখোমুখী সংঘর্ষে তিনজন নিহত হয়েছেন। নিহতেরা সবাই মোটরসাইকেল আরোহী ও শিক্ষার্থী বলে জানা গেছে। আজ বুধবার (২৮ মে) রাত পৌনে ৮টার দিকে সিরাজগঞ্জ-নলকা সড়কের কামারখন্দ উপজেলার কুঠিরচর এলাকায় এ দুর্ঘটনা ঘটে। নিহতেরা হলেন—সিরাজগঞ্জের রায়গঞ্জ উপজেলার নলকা ইউনিয়নের সেনগাতী গ্রামের জয়নালের ছেলে জাহিদুল ইসলাম ও একই গ্রামের আব্দুল হাইয়ের ছেলে আব্দুল গাফফার এবং কামারখন্দ উপজেলার ভদ্রঘাট ইউনিয়নের কুঠিরচরের আব্দুল ওয়াদুদের ছেলে কাওসার ওরফে সোয়েব। বিষয়টি নিশ্চিত করে কামারখন্দ থানার ভারপ্রাপ্ত কর্মকর্তা (ওসি) আব্দুল লতিফ বলেন, রাতে পৌনে ৮টার দিকে একটি মোটরসাইকেলে তিন আরোহী নলকা থেকে ভদ্রঘাটের দিকে যাচ্ছিল। তারা সিরাজগঞ্জ-নলকা সড়কের কুঠিরচর এলাকায় পৌছলে মুরগি বোঝাই একটি পিকআপভ্যানের সঙ্গে মুখোমুখী সংঘর্ষ ঘটে। এতে মোটরসাইকেলের তিন আরোহী ঘটনাস্থলেই নিহত হয়। খবর পেয়ে নিহতের পরিবারের সদস্যরা মরদেহ নিয়ে বাড়ি চলে যায়। Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//bangladesh/news-1564077,"ঢাকাসহ দেশের সব বিভাগে গত কয়েকদিন ধরে কমবেশি টানা বৃষ্টি হওয়ার পর গতকাল মঙ্গলবার তুলনামূলক শুষ্ক ছিল আবহাওয়া। তবে গরমে ফের স্বস্তির খবর দিয়েছে আবহাওয়া অধিদপ্তর। আবারও অন্তত পাঁচ দিন সারা দেশে বৃষ্টির পূর্বাভাস দিয়েছে সংস্থাটি। আজ বুধবার (২৮ মে) সন্ধ্যা ৬টা থেকে পরবর্তী ১২০ ঘণ্টার পূর্বাভাসে বলা হয়, উত্তর-পশ্চিম বঙ্গোপসাগর এবং তৎসংলগ্ন এলাকায় অবস্থানরত লঘুচাপটি একই এলাকায় সুস্পষ্ট লঘুচাপে পরিণত হয়েছে। এটি আরও ঘনীভূত হতে পারে। দক্ষিণ-পশ্চিম মৌসুমী বায়ু ঢাকা বিভাগের পূর্বাঞ্চলসহ বরিশাল, চট্টগ্রাম, সিলেট ও ময়মনসিংহ বিভাগ পর্যন্ত অগ্রসর হয়েছে। পূর্বাভাসে আরও বলা হয়, রংপুর, রাজশাহী, ময়মনসিংহ, ঢাকা, খুলনা, বরিশাল, চট্টগ্রাম ও সিলেট বিভাগের অধিকাংশ জায়গায় অস্থায়ীভাবে দমকা হাওয়াসহ বিদ্যুৎ চমকানো বা হালকা থেকে মাঝারি ধরনের বৃষ্টি বা বজ্রসহ বৃষ্টি হতে পারে। সেইসঙ্গে সারাদেশের কোথাও কোথাও মাঝারি ধরনের ভারী থেকে অতি ভারী বৃষ্টি হতে পারে। সকাল ৯টা থেকে পরবর্তী ২৪ ঘণ্টার আবহাওয়ার পূর্বাভাসে বলা হয়েছে, ময়মনসিংহ, ঢাকা, খুলনা, বরিশাল, চট্টগ্রাম ও সিলেট বিভাগের অধিকাংশ জায়গায় এবং রংপুর ও রাজশাহী বিভাগের কিছু কিছু জায়গায় অস্থায়ীভাবে দমকা হাওয়াসহ বিদ্যুৎ চমকানো বা হালকা থেকে মাঝারি ধরনের বৃষ্টি বা বজ্রসহ বৃষ্টি হতে পারে। সেই সঙ্গে খুলনা, বরিশাল, চট্টগ্রাম ও সিলেট বিভাগের কোথাও কোথাও মাঝারি ধরনের ভারী থেকে অতি ভারী বর্ষণ হতে পারে। পরের তিন দিন একই ধরনের আবহাওয়ার পূর্বাভাস দিয়ে জানানো হয়েছে, রংপুর, রাজশাহী, ময়মনসিংহ, ঢাকা, খুলনা, বরিশাল, চট্টগ্রাম ও সিলেট বিভাগের অধিকাংশ জায়গায় অস্থায়ীভাবে দমকা হাওয়াসহ বিদ্যুৎ চমকানো কিংবা হালকা থেকে মাঝারি ধরনের বৃষ্টি বা বজ্রসহ বৃষ্টি হতে পারে। সেই সঙ্গে সারা দেশের কোথাও কোথাও মাঝারি ধরনের ভারী থেকে অতি ভারী বর্ষণ হতে পারে। এ ছাড়া পঞ্চম দিন রোববারও বৃষ্টির পর এই প্রবণতা কমে ফের গরম বাড়ার সম্ভাবনার কথা জানিয়েছে রাষ্ট্রীয় সংস্থাটি। Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//world/news-1564197,"অল ইন্ডিয়া মজলিস-ই-ইত্তেহাদুল মুসলিমিন (এআইএমআইএম)-এর প্রধান ও হায়দরাবাদ থেকে নির্বাচিত সংসদ সদস্য আসাদউদ্দিন ওয়াইসি পাকিস্তানের ইসলামনির্ভর প্রচারণার বিরুদ্ধে কড়া অবস্থান নিয়েছেন। তিনি বলেছেন, “ভারতে ২৪ কোটি গর্বিত মুসলমান বাস করেন। আমাদের ইসলামিক স্কলাররা বিশ্বের যেকোনো দেশের চেয়ে অনেক বেশি জ্ঞানী এবং তারা আরবি ভাষায় দক্ষতায় অনন্য।” আজ বৃহস্পতিবার (২৯ মে) সৌদি আরবে এক অনুষ্ঠানে ভাষণ দিতে গিয়ে তিনি এসব কথা বলেন। খবর এনডিটিভির।  পাকিস্তানের বিরুদ্ধে কথা বলার সময় আসাদউদ্দিন ওয়াইসি বলেন, “পাকিস্তান বিশ্বজুড়ে, বিশেষ করে আরব ও মুসলিম বিশ্বের কাছে ভুল বার্তা ছড়াচ্ছে যে, তারা মুসলিম দেশ, কিন্তু ভারত নয়। এটি সম্পূর্ণ ভ্রান্ত ধারণা। ভারত মুসলিমদের দেশ এবং এখানে ইসলামিক ঐতিহ্য খুবই শক্তিশালী।” ওয়াইসি আরও বলেন, “পাকিস্তান যদি জঙ্গি সংগঠনগুলোর পেছনে সমর্থন বন্ধ করে, তাহলে গোটা দক্ষিণ এশিয়ায় স্থিতিশীলতা ফিরে আসবে।” তিনি ভারতের ‘অপারেশন সিঁদুর’ ও পেহেলগাম হামলার পর পাল্টা পদক্ষেপের কথাও তুলে ধরে বলেন, “৯ মে তাদের ৯টি বিমানঘাঁটি লক্ষ্যবস্তুতে পরিণত হয়। ভারত চাইলে এসব ঘাঁটিকে ধ্বংস করে দিতে পারত, কিন্তু আমরা শুধু তাদের একটি বার্তা দিতে চেয়েছিলাম— এই পথে আমাদের বাধ্য করবেন না।” ওয়াইসি জানান, “এই হামলায় নিহত সন্ত্রাসীদের জানাজার ইমামতি করেছেন একজন ব্যক্তি যিনি মার্কিন যুক্তরাষ্ট্রে সন্ত্রাসবাদে জড়িত হিসেবে তালিকাভুক্ত।” আসাদউদ্দিন ওয়াইসি বলেন, “পাকিস্তানকে আবার এফএটিএফ (ফাইন্যান্সিয়াল অ্যাকশন টাস্ক ফোর্স)-এর ধূসর লিস্টে ফিরিয়ে আনতে হবে। একমাত্র সন্ত্রাসে অর্থ জোগান বন্ধ করেই এই সমস্যার সমাধান সম্ভব।” তিনি বলেন, “যখন পাকিস্তানে ফিল্ড মার্শাল আসিম মুনিরকে নিয়োগ দেওয়া হয়, তখন তার পাশে বসে ছিলেন মার্কিন তালিকাভুক্ত সন্ত্রাসী মোহাম্মদ এহসান। তার সঙ্গে করমর্দনের ছবিও রয়েছে। এটি প্রমাণ করে, পাকিস্তান সরকারের সঙ্গে এসব জঙ্গি গোষ্ঠীর সরাসরি যোগাযোগ রয়েছে।” মুম্বাই হামলার প্রসঙ্গে ওয়াইসি বলেন, “২০০৮ সালের ২৬/১১ হামলার পর আমাদের তৎকালীন প্রধানমন্ত্রী ড. মনমোহন সিংয়ের নেতৃত্বে ভারতীয় তদন্তকারী দল পাকিস্তানে গিয়ে সব প্রমাণ দিয়েছিল। কিন্তু তারা কোনো পদক্ষেপ নেয়নি। শুধু তখন কিছুটা নড়েচড়ে বসেছিল, যখন এফএটিএফ তাদের ধূসর তালিকাভুক্ত করেছিল।” তিনি বলেন, “এক পর্যায়ে পাকিস্তান এফএটিএফকে জানায়, সাজিদ মির মৃত। পরে এফএটিএফ –এর বৈঠকে পাকিস্তানই জানায়, সাজিদ মির জীবিত এবং তাকে ৫–১০ বছরের জন্য অর্থপাচার মামলায় সাজা দেওয়া হয়েছে। অথচ সন্ত্রাসের দায়ে নয়।” ভারতীয় সন্ত্রাসবিরোধী পদক্ষেপের কথা তুলে ধরে ওয়াইসি বলেন, “আমাদের বিচারব্যবস্থা সঠিকভাবে কাজ করেছে। আজমল কাসাবকে গ্রেফতার করে দোষী সাব্যস্ত করে মৃত্যুদণ্ড দেওয়া হয়েছে। তার কাছ থেকে গুরুত্বপূর্ণ তথ্য পাওয়া গেছে।” তিনি জানান, “২৬/১১ হামলার সময় পাকিস্তানে বসে থাকা জঙ্গিরা কাসাব ও অন্যদের সঙ্গে ফোনে কথা বলছিল এবং বলছিল— ‘হতাশ হয়ো না, যত বেশি পারো ভারতীয়দের হত্যা করো, তাহলে জান্নাত পাবে।’” ভারতের এই বৈদেশিক প্রচার অভিযানে ওয়াইসি ছাড়াও ছিলেন বিজেপি সাংসদ বিজয়ন্ত পাণ্ডা, নিশিকান্ত দুবে, ফাংনোন কোন্যাক, রেখা শর্মা, মনোনীত সাংসদ সত্যনাম সিং সন্দু এবং ভারতের প্রাক্তন কূটনীতিক হর্ষ শ্রিংলা। বিশ্বব্যাপী সন্ত্রাসবিরোধী বার্তা পৌঁছে দিতে ভারতের এই প্রতিনিধি দল সৌদি আরব, কুয়েত, বাহরাইন ও আলজেরিয়া সফর করছে। Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//world/news-1564177,"ট্রাম্প প্রশাসন ‘চীনা শিক্ষার্থীদের জন্য আগ্রাসীভাবে ভিসা বাতিল করবে’ বলে ঘোষণা করেছেন মার্কিন পররাষ্ট্রমন্ত্রী মার্কো রুবিও। বুধবার (২৮ মে) এ ঘোষণা করেন তিনি। এই পদক্ষেপ যুক্তরাষ্ট্র জুড়ে আন্তর্জাতিক শিক্ষার্থী ও উচ্চশিক্ষা প্রতিষ্ঠানগুলোর জন্য আরেকটি বড় ধাক্কা হিসেবে বিবেচিত হচ্ছে। খবর সিএনএনের। শীর্ষ মার্কিন এ কূটনীতিক বলেছেন, প্রত্যাহারের বিষয়ে পররাষ্ট্র দপ্তর হোমল্যান্ড সিকিউরিটি বিভাগের সঙ্গে কাজ করবে। চীনা শিক্ষার্থীদের মধ্যে চীনা কমিউনিস্ট পার্টির সঙ্গে সংযোগ রয়েছে বা গুরুত্বপূর্ণ ক্ষেত্রে অধ্যয়নরত ব্যক্তিরাও এর অন্তর্ভুক্ত হবেন। মার্কো রুবিও আরও বলেন, ‘আমরা চীন ও হংকং থেকে ভবিষ্যতের সব ভিসা আবেদনের যাচাই-বাছাই বাড়ানোর জন্য ভিসার মানদণ্ডও সংশোধন করব।’ ট্রাম্প প্রশাসনের ধারাবাহিক পদক্ষেপ রুবিওর মন্তব্য এমন এক সময়ে এলো যখন প্রশাসন আন্তর্জাতিক শিক্ষার্থীদের মার্কিন যুক্তরাষ্ট্রের বিশ্ববিদ্যালয়গুলোতে পড়াশোনা করা থেকে বিরত রাখতে বিভিন্ন পদক্ষেপ নিচ্ছে। মঙ্গলবার (২৭ মে) তিনি সিএনএন জানিয়েছে, স্টেট ডিপার্টমেন্ট সোশ্যাল মিডিয়া যাচাই-বাছাই সম্প্রসারণের পদক্ষেপ নেওয়ার সঙ্গে সঙ্গে দূতাবাসগুলোকে নতুন ছাত্র ভিসা নিয়োগ স্থগিত করার নির্দেশ দিয়েছে। গত সপ্তাহে ট্রাম্প প্রশাসন হার্ভার্ডের আন্তর্জাতিক ছাত্রদের ভর্তির ক্ষমতা বাতিল করেছিল। যদিও পরে একজন ফেডারেল বিচারক এই পদক্ষেপ স্থগিত করেন। এর পাশাপাশি, হোমল্যান্ড সিকিউরিটি সেক্রেটারি ক্রিস্টি নোয়েম বলেছেন, প্রশাসন ‘একেবারে’ অন্যান্য বিশ্ববিদ্যালয়গুলোকে লক্ষ্যবস্তু করার কথা বিবেচনা করছে। শিক্ষাগত সম্পর্কে টানাপোড়েন
 ২০০৯ সাল থেকে টানা ১৫ বছর ধরে মার্কিন যুক্তরাষ্ট্রে আন্তর্জাতিক শিক্ষার্থীদের শীর্ষ উৎস ছিল চীন, যা গত বছর ভারত চীনকে ছাড়িয়ে যাওয়ার আগে পর্যন্ত অব্যাহত ছিল। আন্তর্জাতিক ছাত্র তালিকাভুক্তির ওপর নজরদারি করা মার্কিন পররাষ্ট্র দপ্তর-সমর্থিত ডাটাবেজ ‘ওপেন ডোরস’-এর পরিসংখ্যান অনুসারে এই তথ্য জানা যায়। অতীতে মার্কিন-চীন শিক্ষাগত সম্পর্ক দুই দেশের শিক্ষাবিদ ও প্রতিষ্ঠানের মধ্যে ঘনিষ্ঠ সম্পর্ক গড়ে তুলেছিল। মার্কিন বিশ্ববিদ্যালয় এবং শিল্প ব্যাপকভাবে চীন ও অন্যান্য দেশ থেকে শীর্ষ প্রতিভাদের আকর্ষণ করার ক্ষমতা থেকে ব্যাপকভাবে উপকৃত হয়েছিল। কিন্তু সাম্প্রতিক বছরগুলোতে এই সম্পর্কগুলো ক্রমবর্ধমান তদন্তের আওতায় এসেছে, কারণ মার্কিন যুক্তরাষ্ট্র দৃঢ়, শক্তিশালী চীনকে প্রযুক্তিগত প্রতিদ্বন্দ্বী ও তার নিজস্ব পরাশক্তি মর্যাদার জন্য হুমকি হিসেবে দেখতে শুরু করেছে। Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//world/news-1564149,"মার্কিন প্রেসিডেন্ট ডোনাল্ড ট্রাম্পের আরোপিত ব্যাপক শুল্কের আদেশ বাতিল করে দিয়েছে দেশটির একটি ফেডারেল আদালত, যা তার অর্থনৈতিক নীতির একটি প্রধান অংশের জন্য বড় ধাক্কা হিসেবে বিবেচিত হচ্ছে। ম্যানহাটনভিত্তিক কোর্ট অব ইন্টারন্যাশনাল ট্রেড রায়ে জানিয়েছে, ‘ইন্টারন্যাশনাল ইমার্জেন্সি ইকোনমিক পাওয়ারস অ্যাক্ট’ (আইইইপিএ) নামে একটি জরুরি আইন ট্রাম্প প্রশাসন যে ব্যাখ্যায় ব্যবহার করেছে, সেটি প্রেসিডেন্টকে এককভাবে প্রায় সব দেশের ওপর শুল্ক আরোপের ক্ষমতা দেয় না। আদালত বলেছে, মার্কিন সংবিধান অনুযায়ী কংগ্রেসের একচেটিয়া অধিকার রয়েছে বিদেশি বাণিজ্য নিয়ন্ত্রণের ক্ষেত্রে এবং প্রেসিডেন্টের অর্থনৈতিক নিরাপত্তা রক্ষার ক্ষমতা সেটি অতিক্রম করতে পারে না। রায় ঘোষণার কয়েক মিনিটের মধ্যেই ট্রাম্প প্রশাসন আপিলের ঘোষণা দেয়। আদালত একইসঙ্গে চীন, মেক্সিকো ও কানাডার ওপর আরোপিত পৃথক একটি শুল্ক ব্যবস্থাকেও অবৈধ ঘোষণা করেছে, যা ট্রাম্প প্রশাসন মাদক এবং অবৈধ অভিবাসনের প্রবাহ ঠেকানোর যুক্তিতে প্রয়োগ করেছিল। হোয়াইট হাউজের উপপ্রেস সচিব কুশ দেশাই বলেন, “একটি জাতীয় জরুরি পরিস্থিতি মোকাবিলায় কীভাবে পদক্ষেপ নিতে হবে, তা নির্ধারণ করার অধিকার অনির্বাচিত বিচারকদের নয়।” তিনি আরও বলেন, “প্রেসিডেন্ট ট্রাম্প আমেরিকাকে অগ্রাধিকার দেওয়ার প্রতিশ্রুতি দিয়েছিলেন এবং এই সংকট মোকাবিলায় এবং আমেরিকার মহত্ত্ব পুনঃপ্রতিষ্ঠায় প্রশাসন নির্বাহী ক্ষমতার প্রতিটি হাতিয়ার ব্যবহার করতে প্রতিশ্রুতিবদ্ধ।” এই মামলাটি ট্রাম্পের তথাকথিত “লিবারেশন ডে” শুল্কের বিরুদ্ধে প্রথম বড় ধরনের আইনি চ্যালেঞ্জ, যা স্বাধীন প্রতিষ্ঠান ‘লিবার্টি জাস্টিস সেন্টার’ যুক্তরাষ্ট্রের পাঁচটি ছোট ব্যবসার পক্ষ থেকে দায়ের করে, যারা ক্ষতিগ্রস্ত দেশগুলো থেকে পণ্য আমদানি করে থাকে। এই মামলার সঙ্গে যুক্ত ১২টি অঙ্গরাজ্যের প্রতিনিধি নিউ ইয়র্কের অ্যাটর্নি জেনারেল লেটিশিয়া জেমস আদালতের রায়কে স্বাগত জানিয়েছেন। তিনি বলেন, “আইন স্পষ্ট—কোনো প্রেসিডেন্টের এককভাবে কর বাড়ানোর ক্ষমতা নেই। এই শুল্ক কার্যকর থাকলে তা আমেরিকার সাধারণ পরিবার ও ব্যবসাগুলোর ওপর বড় করের বোঝা হয়ে দাঁড়াতো, যার ফলে মুদ্রাস্ফীতি, অর্থনৈতিক ক্ষতি দেখা যেত।” এই মামলাটি ট্রাম্প প্রশাসনের বাণিজ্য নীতির বিরুদ্ধে দায়ের করা সাতটি মামলার একটি, যার মধ্যে ১৩টি রাজ্য ও অন্যান্য ছোট ব্যবসায়ীক গোষ্ঠীর চ্যালেঞ্জও রয়েছে। তিন বিচারকের একটি প্যানেল তাদের রায়ে বলেন, ১৯৭৭ সালের আইন আইইইপিএ প্রেসিডেন্টকে আমদানি শুল্ক আরোপের জন্য যে ক্ষমতা দেয়, ট্রাম্প তার অনেক বাইরে গিয়ে ব্যবস্থা নিয়েছেন। রায়ে বলা হয়েছে, “বিশ্বব্যাপী এবং প্রতিশোধমূলক শুল্ক আদেশগুলো আমদানির ওপর শুল্ক আরোপের যে ক্ষমতা প্রেসিডেন্টকে আইইইপিএ-তে দেওয়া হয়েছে, তা ছাড়িয়ে গেছে। এগুলো বাস্তব হুমকির সুনির্দিষ্ট সমাধান নয়।” ট্রাম্প ২ এপ্রিল এই ব্যাপক শুল্ক ঘোষণা করার পর থেকে বিশ্ববাজারে বড় ধরনের অস্থিরতা দেখা যায়। কিছু পদক্ষেপ পরবর্তীতে শিথিল বা প্রত্যাহার করা হয়, যখন হোয়াইট হাউজ বিদেশি সরকারের সঙ্গে আলোচনা চালিয়ে যাচ্ছিল। বৃহস্পতিবার সকালে এশিয়ার শেয়ারবাজারে ঊর্ধ্বগতি দেখা গেছে। জাপানের নিক্কেই ২২৫ সূচক প্রায় ১.৫ শতাংশ এবং অস্ট্রেলিয়ার এএসএক্স ২০০ সামান্য বেড়েছে। মার্কিন আদালতের রায়ের পর ইউএস স্টক ফিউচারেও বড় লাফ দেখা গেছে। ফিউচারস হলো একটি নির্দিষ্ট সময় পরে সম্পদ কেনাবেচার চুক্তি, যা বাজার খোলার পরের দিক নির্দেশনা দেয়। এছাড়া মার্কিন ডলার ইয়েন ও সুইস ফ্রাঁংকের মতো নিরাপদ মুদ্রার বিপরীতে শক্তিশালী হয়েছে। Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//world/news-1564117,"সংযুক্ত আরব আমিরাতের দুজন স্বর্ণকার তাদের পেশাদারিত্ব ও দেশপ্রেমের এক অনন্য সংমিশ্রণে জাতির জনক শেখ জায়েদ বিন সুলতান আল নাহিয়ানের প্রতি শ্রদ্ধা নিবেদনে তৈরি করেছেন বিশ্বের সবচেয়ে বড় স্বর্ণের ফ্রেম, যা গিনেস ওয়ার্ল্ড রেকর্ডসে স্থান করে নিয়েছে। খবর খালিজ টাইমসের। সম্পূর্ণ ২১ ক্যারেট স্বর্ণে তৈরি এই জাঁকজমকপূর্ণ ফ্রেমটির কেন্দ্রে রয়েছে শেখ জায়েদের একটি ছবি। ফ্রেমের চারপাশে খোদাই করা হয়েছে সংযুক্ত আরব আমিরাতের সাতটি আইকনিক স্থাপনা, যার মধ্যে রয়েছে—শেখ জায়েদ গ্র্যান্ড মসজিদ, বুর্জ খলিফা ও শারজাহর কোরআন রাউন্ডঅ্যাবাউট। ফ্রেমটি প্রদর্শিত হয়েছে শারজাহ এক্সপো সেন্টারের আয়োজনে অনুষ্ঠিত ৫৫তম মিডল ইস্ট ওয়াচ অ্যান্ড জুয়েলারি শো-তে। শিল্পকর্মটি তৈরি হয়েছে ‘গোল্ডেন আরবিয়া জুয়েলারি’ ও ‘যোগেশ জুয়েলারি ফ্যাক্টরি’র যৌথ উদ্যোগে। যোগেশ জুয়েলারি ফ্যাক্টরির তৃতীয় প্রজন্মের স্বর্ণকার নির্মল যোগেশ কুমার বলেন, ‘প্রকল্পটি শুরুতে ছিল এক সাধারণ উদ্যোগ, কিন্তু শেষের দিকে বুঝতে পারি এটা অসাধারণ কিছু হতে চলেছে। তখনই গিনেস রেকর্ডের জন্য আবেদন করি।’ ফ্রেমটি নির্মাণে তিন মাস সময় লেগেছে। প্রতিদিন ৩০ জন দক্ষ কারিগর ১০ ঘণ্টা করে সপ্তাহে পাঁচ দিন কাজ করেছেন। এতে মোট ১৯ হাজার ৫০০ শ্রমঘণ্টার বেশি লেগেছে। পুরো ফ্রেমটি হাতে তৈরি, কেবল কয়েকটি সূক্ষ্ম অংশ নিখুঁত করতে থ্রিডি প্রিন্টিং প্রযুক্তি ব্যবহার করা হয়েছে। গোল্ডেন আরবিয়া জুয়েলারির মালিক আলি হাসান সালেহ আল ইয়াফেয়ি বলেন, ‘আমি কিছু বানাতে চেয়েছিলাম, যা কেবল ব্যবসার জন্য নয়, বরং আমার দেশ ও শেখ জায়েদের প্রতি ভালোবাসার প্রতিফলন। এই ফ্রেমটি একটি শ্রদ্ধাঞ্জলি, যার কোনো দাম হয় না, এটি অমূল্য।’ আলি হাসান সালেহ আল ইয়াফেয়ি আরও বলেন, পূর্ববর্তী একটি প্রদর্শনীতে শারজাহর রাজপরিবার তাদের একটি সোনার নেকলেস দেখে মুগ্ধ হয়েছিল এবং তাদের উৎসাহ দিয়েছিল পরবর্তীতে আরও ব্যতিক্রম কিছু তৈরি করতে। ‘এটি (স্বর্ণের ফ্রেম) তুলতে ভারী, কিন্তু জাতির পিতার প্রতি আমার ভালোবাসা আরও ভারী’, আবেগজড়িত কণ্ঠে বলেন আলি হাসান সালেহ। তিনি বলেন, এই ফ্রেমটি শুধু একটি শিল্পকর্ম নয়, এটি সংযুক্ত আরব আমিরাতের ঐক্য, ভিশন এবং শেখ জায়েদের উত্তরাধিকারের এক উজ্জ্বল প্রতীক। Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//entertainment/news-1563865,"ব্যবসায়িক অচলাবস্থা, পুরোনো হয়ে যাওয়া মার্কেটিং কৌশল—যখন সবকিছু থমকে যায়, তখনও নতুন পথ খুঁজে নেয় সাহসী প্রচেষ্টা। সেই সাহসিকতারই ব্যতিক্রমী উদাহরণ হয়ে উঠেছে ডিজিটাল মার্কেটিং এজেন্সি মার্কেটর-এর নিজস্ব প্রযোজিত র‍্যাপ মিউজিক ভিডিও ‘ব্যবসায় বাজিমাত’। এটি বাংলাদেশের ডিজিটাল মার্কেটিং এজেন্সিগুলোর মধ্যে প্রথম নিজস্ব র‍্যাপ মিউজিক ভিডিও, যেখানে ব্যবসার প্রতিকূলতা, মার্কেটিংয়ের বাস্তবতা আর উদ্যোক্তার মানসিক লড়াই ফুটে উঠেছে তীক্ষ্ণ লিরিক ও স্যাটায়ারধর্মী গল্পে। এই ব্যতিক্রমী উদ্যোগের নেপথ্যে যারা ‘ব্যবসায় বাজিমাত’-এর পরিচালনা করেছেন মাহমুদুল হাসান, যিনি র‍্যাপস্টা দাদু নামে পরিচিত। তিনিই গানটিতে কণ্ঠ দিয়েছেন। গানটির ভিজ্যুয়াল ওয়ার্ল্ডকে জীবন্ত করে তুলেছেন ক্রিয়েটিভ ডিরেক্টর মাহমুদুর রহমান শেখর, যার নিপুণ হাতে প্রতিটি ফ্রেম অনবদ্য রূপ পেয়েছে। এর পেছনের গল্প বুনেছেন মার্কেটরের ইন-হাউস স্ক্রিপ্টরাইটার আনিক সেন, যিনি স্যাটায়ার আর গল্প বলার ধারাকে এক করেছেন। গানের লিরিক্স যৌথভাবে লিখেছেন মাহমুদুল হাসান ও আনিক সেন। বর্তমানে মার্কেটরের নেতৃত্ব দিচ্ছেন এর প্রতিষ্ঠাতা ও সিইও কামরুল হাসান নাইম, যিনি একজন স্ট্র্যাটেজিক গ্রোথ হ্যাকার হিসেবে পরিচিত এবং সৃজনশীলতার মধ্য দিয়ে ব্র্যান্ডকে সাধারণ মানুষের কাছে পৌঁছে দিতে তিনি (কামরুল হাসান নাইম) একজন দক্ষ কারিগর। মার্কেটরের মাদার কোম্পানি স্কাইটেক সলিউশনসও দেশের ব্যবসায়িক অঙ্গনে একটি পরিচিত নাম। এই প্রতিষ্ঠানের প্রতিষ্ঠাতা মুসনাদ ই আহমেদ, যিনি বিজনেস প্রসেস আউটসোর্সিং এবং প্রযুক্তিকে কাজে লাগানোর ক্ষেত্রে একজন দূরদর্শী উদ্যোক্তা হিসেবে পরিচিত। মার্কেটর : নতুন যুগের ডিজিটাল মার্কেটিং এজেন্সি মার্কেটর একটি ফাস্ট মুভিং ডিজিটাল মার্কেটিং এজেন্সি, যা এসইও, মেটা অ্যাডস, পারফরম্যান্স মার্কেটিং, ব্র্যান্ডিং, মোশন গ্রাফিক্স থেকে শুরু করে ক্রমবর্ধমান ব্যবসার জন্য পূর্ণাঙ্গ ক্যাম্পেইন পরিচালনা করে। এরই মধ্যে ২৫০টিরও বেশি দেশি-বিদেশি ব্র্যান্ডের আস্থা অর্জন করে মার্কেটর বাংলাদেশে ব্যতিক্রমী এবং উদ্ভাবনী মার্কেটিংয়ের জন্য দ্রুত একটি পরিচিত নাম হয়ে উঠছে। এটি শুধু একটি গান নয়, বরং এক জোরালো বার্তা ‘ব্যবসায় বাজিমাত’ শুধু একটি মিউজিক ভিডিও নয়, এটি একটি ডিজিটাল উদ্যোক্তাদের জন্য একটি বার্তা। আপনি যদি একজন স্ট্রাগলিং বিজনেসম্যান হন, ডিজিটাল দুনিয়ায় নিজেদের প্রতিষ্ঠিত করার স্বপ্ন দেখেন, অথবা কেবল এটুকু ভরসা খুঁজছেন যে প্রতিকূলতা পেরিয়ে সামনে এগোনো সম্ভব—তাহলে এই গানটি আপনার জন্য। ব্যবসায় লাল বাতি জ্বলছে। কিন্তু এবার আপনি সবুজ সিগনাল পেতে চলেছেন। গানটি দেখতে এখানে ক্লিক করুন। Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//entertainment/news-1563593,"সেলিব্রিটি চ্যাম্পিয়নস ট্রফি ক্রিকেট টুর্নামেন্ট ২০২৫-এ চ্যাম্পিয়ন হওয়া গিগাবাইট টাইটানস দল এক জমকালো আয়োজনে উদযাপন করেছে তাদের বিজয়। গত সোমবার (২৬মে) রাজধানীর একটি অভিজাত রেস্তোরাঁয় অনুষ্ঠিত হয় ‘গিগাবাইট টাইটানস চ্যাম্পিয়নস সেলিব্রেশন নাইট’। দলের মেন্টর, জনপ্রিয় নির্মাতা মোস্তফা কামাল রাজ-এর পরিকল্পনা ও গিগাবাইট-এর পৃষ্ঠপোষকতায় আয়োজিত এই অনুষ্ঠানে অংশ নেন গিগাবাইট টাইটানসের পুরুষ ও নারী তারকারা, কোচিং স্টাফ ও টিম ম্যানেজমেন্টের সদস্যরা। রঙিন এই আয়োজনে উপস্থিত ছিলেন নাটক, চলচ্চিত্র ও সংগীত অঙ্গনের এক ঝাঁক তারকা। তাঁদের মধ্যে ছিলেন—সাইদুর রহমান পাভেল, রাফসান সাবাব, জেফার, আরিফিন রুমি, ইরফান সাজ্জাদ, তানহা তাসনিয়া, মৌসুমী আহমেদ, পার্থ শেখ, নাইমা আলম মাহা, মালিহা তাহসিন, আশিক জাহিদ, তাসনিম আনিকা প্রমুখ। অনুষ্ঠানে বিশেষ অতিথি হিসেবে উপস্থিত ছিলেন প্রতিদ্বন্দ্বী তিন দলের মেন্টর—স্বপ্নধারা স্পার্টানস-এর গিয়াসউদ্দিন সেলিম, জেভিকো কিং-এর তানিম রহমান আংশু এবং নাইট রাইডার্স-এর মেন্টর প্রবির রায় চৌধুরী। সেলিব্রেশন নাইটে গিগাবাইট-এর কান্ট্রি ম্যানেজার খাজা মো. আনাস খান, স্মার্ট টেকনোলজিস-এর হেড অব কমিউনিকেশন মাহফুজুর রহমান মুকুল এবং গিগাবাইট প্রোডাক্ট ম্যানেজার তানজিম চৌধুরী উপস্থিত থেকে আয়োজনের গৌরবময় মুহূর্তগুলোতে অংশ নেন। চ্যাম্পিয়নস সেলিব্রেশন নাইটটি শুধুমাত্র একটি ক্রীড়া বিজয়ের উৎসব ছিল না, বরং এটি ছিল শোবিজ ও প্রযুক্তি শিল্পের মধ্যকার একটি সুন্দর মেলবন্ধনের উদাহরণ। পুরো আয়োজনজুড়ে ছিল আনন্দ, উচ্ছ্বাস এবং পারস্পরিক সম্মান বিনিময়ের মনোমুগ্ধকর পরিবেশ। Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//sports/news-1564081,"ম্যাচের আগে বাংলাদেশ অধিনায়ক জানিয়েছিলেন, নতুন করে শুরু করতে চান৷ কিন্তু, সংযুক্ত আরব আমিরাত সফরের হতাশা বিদ্যমান পাকিস্তান সিরিজেও। তিন ম্যাচ সিরিজের প্রথম টি-টোয়েন্টিতে বুধবার (২৮ মে) পাকিস্তানের মুখোমুখি হয়েছে বাংলাদেশ। টসে হেরে বোলিংয়ে নামা সফরকারীরা ব্যর্থ আরেকবার। লাহোরের গাদ্দাফি স্টেডিয়ামে আগে ব্যাট করা পাকিস্তান ২০ ওভারে ৭ উইকেটে তুলেছে ২০১ রান। শুরুটা অবশ্য ভালো করেছিল বাংলাদেশ। প্রথম দুই ওভারে তুলে নেয় পাকিস্তানের দুই টপ অর্ডারকে। দলীয় ১ রানে শেখ মেহেদির বলে ফিরতি ক্যাচ দিয়ে ফেরেন সাঈম আইয়ুব। দ্বিতীয় ওভারে ফখর জামানকে লেগবিফোরের ফাঁদে ফেলেন শরীফুল ইসলাম। এরপরই ঘুরে দাঁড়ায় স্বাগতিকরা। মোহাম্মদ হারিসকে নিয়ে অধিনায়ক সালমান আগা বিপদ সামাল দেন। ১৮ বলে ৩১ করা হারিসকে ফেরান তানজিম সাকিব। তবে, ফিফটি তুলে নেন সালমান। হাসান মাহমুদের শিকার হওয়ার আগে খেলেন ৩৪ বলে ৫৬ রানের ইনিংস। তাতে পাকিস্তান বসে চালকের আসনে। অধিনায়কের গড়ে দেওয়া ভিতে দাঁড়িয়ে সংগ্রহ বাড়ান হাসান নওয়াজ ও শাদাব খান। ২২ বলে ৪৪ রান আসে নওয়াজের ব্যাট থেকে।  দলের সংগ্রহ ২০০-র ঘরে এনে সাজঘরে ফেরেন শাদাব। তার ব্যাট থেকে আসে ২৫ বলে ৪৮ রানের ঝড়ো ইনিংস।  বাংলাদেশের পক্ষে ২ উইকেট শরীফুল। Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//sports/news-1564013,"তিন ম্যাচ টি-টোয়েন্টি সিরিজের প্রথমটিতে মুখোমুখি হয়েছে বাংলাদেশ-পাকিস্তান। লাহোরের গাদ্দাফি স্টেডিয়ামে আজ বুধবার (২৮ মে) টস জিতে ব্যাটিং বেছে নিয়েছে স্বাগতিক পাকিস্তান।  পাকিস্তান অধিনায়ক আগা সালমান বলেন, 'উইকেট দেখে ভালো মনে হচ্ছে। আমরা চেষ্টা করব যত বেশি রান করে বাংলাদেশকে চাপে ফেলা যায়।' বাংলাদেশ অধিনায়ক লিটন দাস বলেন, 'আরব আমিরাতে আমরা ভালো খেলেছিলাম। দুর্ভাগ্যবশত সিরিজ জিততে পারিনি। কিন্তু, এটি নতুন সিরিজ। নতুন ভেন্যু, নতুন ম্যাচ। সবকিছুই এখানে নতুন।' সিরিজটি হওয়ার কথা ছিল ৫ ম্যাচের। নিরাপত্তাজনিত কারণে এটি এখন কমে হয়েছে ৩ ম্যাচ। আরব আমিরাতের বিপক্ষে সিরিজ হার ছেলেদের মনোবল বাড়িয়েছে, দাবি করছেন বাংলাদেশ কোচ ফিল সিমন্স। সিমন্স বলেন, ‘আরব আমিরাতে সিরিজ হারাটা কঠিন ছিল। কিন্তু, মাঝেমধ্যে এটি আপনার দলকে চাঙা করে। এই হারে ছেলেদের মনোবল বেড়েছে। পাকিস্তানে সিরিজ জেতা সম্ভব। কিন্তু, পাকিস্তান হচ্ছে পাকিস্তান। তারা সবসময়ই আনপ্রেডিক্টেবল। বাংলাদেশকে সমীহের চোখে দেখছেন পাকিস্তান পাকিস্তান কোচ মাইক হেসন। বাংলাদেশি পেসারদের প্রশংসায় ভাসান তিনি। সিরিজটি প্রতিদ্বন্দ্বিতাপূর্ণ হবে, এমন প্রত্যাশা হেসনের। Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//sports/news-1563905,"বাংলাদেশ-সিঙ্গাপুর ম্যাচের ওপর চোখ গোটা দেশের ফুটবল ভক্তদের। কারা খেলবেন, কারাই বা থাকছেন স্কোয়াডে, তা নিয়ে আগ্রহের শেষ নেই। চলছে বিশ্লেষণ। এসবের ডামাডোলে আজ বুধবার (২৮) মে দল ঘোষণা করেছে বাংলাদেশ ফুটবল ফেডারেশন (বাফুফে)। ২৬ সদস্যের প্রাথমিক স্কোয়াডে আছে চমক। নিষেধাজ্ঞার কবলে থাকা সাদ উদ্দিনকে রাখা হয়েছে স্কোয়াডে। প্রথমবারের মতো জাতীয় দলে ডাক পেয়েছেন শমিত সোম। আছেন ফাহমিদুল ইসলামও। দলে নতুন মুখ ডিফেন্ডার জাহিদ হাসান শান্ত।  আগামী ১০ জুন এএফসি এশিয়ান কাপ বাছাইপর্বে সিঙ্গাপুরের মুখোমুখি হবে বাংলাদেশ। জাতীয় স্টেডিয়াম ঢাকায় অনুষ্ঠিত হবে ম্যাচটি। ৪ জুন প্রস্তুতি ম্যাচ হিসেবে ভুটানের বিপক্ষে খেলবে লাল-সবুজের প্রতিনিধিরা।  ২৬ সদস্যের স্কোয়াডটি ভুটান ও সিঙ্গাপুর দুই ম্যাচের জন্যই, জানিয়েছেন বাংলাদেশ কোচ হাভিয়ের কাবরেরা। বাফুফে ভবনে সংবাদ সম্মেলনে তিনি আজ বলেন, ‘বাংলাদেশের এই দলটি দুই ম্যাচের জন্যই। ভুটান ম্যাচের পর ফাইনাল স্কোয়াড দেওয়া হবে।’ বাংলাদেশ দল এই মুহূর্তে দারুণ ভারসাম্যপূর্ণ বলে মনে করেন কাবরেরা। বিশেষত, মাঝমাঠ। হামজা চৌধুরী, শমিতদের নিয়ে দলটি যথেষ্ট শক্তিশালী, এমনটাই জানান কাবরেরা।  বাংলাদেশ কোচ বলেন, ‘দক্ষিণ এশিয়ার সেরা কি না জানি না। তবে, এশিয়ান কাপের বাছাইপর্বে আমাদের গ্রুপে আমরা যথেষ্ট শক্তিশালী। খেলোয়াড়রাও দারুণ উজ্জীবিত।’ Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//sports/news-1563661,"ফাহমিদুলকে নিয়ে কাণ্ডকীর্তি কম হয়নি। ১৮ বছর বয়সের এক কিশোর দেখেছে তার প্রতি গোটা দেশের ভালোবাসা। মার্চে ভারতের বিপক্ষে দলে সুযোগ না পাওয়া ফাহমিদুল ইসলাম আবারও এলেন দেশের টানে। ভুটান ও সিঙ্গাপুরের বিপক্ষে ম্যাচ দুটিকে সামনে রেখে আজ বুধবার (২৮ মে) সকালে ঢাকায় পা রাখেন ফাহমিদুল। ইতালির চতুর্থ বিভাগে খেলা ফাহমিদুল মার্চে বাদ পড়েছিলেন দল থেকে। তাকে দলে ফেরাতে মানববন্ধন পর্যন্ত করে ভক্তরা। বৈঠকে বসেছিলেন ক্রীড়া উপদেষ্টা আসিফ মাহমুদ সজীব ভূঁইয়া ও বাংলাদেশ ফুটবল ফেডারেশনের (বাফুফে) সভাপতি তাবিথ আউয়াল। ভক্তদের আশ্বস্ত করেন ফাহমিদুল ফিরবেন বলে। এএফসি এশিয়ান কাপের বাছাইপর্বে আগামী ১০ জুন সিঙ্গাপুরের মুখোমুখি হবে বাংলাদেশ। এর আগে ৪ জুন ভুটানের সঙ্গে প্রস্তুতি ম্যাচ খেলবেন হামজা-জামালরা। দুটি ম্যাচই অনুষ্ঠিত হবে জাতীয় স্টেডিয়াম ঢাকায়৷ আগামী ৩০ মে থেকে শুরু হবে জাতীয় দলের ক্যাম্প। সবার আগে যোগ দিলেন ফাহমিদুল।  ফাহমিদুল ইস্যুতে তাবিথ আউয়াল একাধিকবার বলেছেন, ‘তার বয়স মাত্র ১৮। সামনে অনেক সময় পড়ে আছে। ফাহমিদুল মেধাবী ছেলে, সে আমাদের পরিকল্পনায় ভালোভাবেই আছে।’ Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//sports/news-1563645,"অনিশ্চয়তা কাটিয়ে অবশেষে মাঠে গড়াচ্ছে বাংলাদেশ-পাকিস্তান সিরিজ। পরিধি কমে এলেও উন্মাদনার কমতি নেই। এই সিরিজ গুরুত্বপূর্ণ বাংলাদেশের কাছে। সংযুক্ত সংযুক্ত আরব আমিরাতের কাছে অপ্রত্যাশিত সিরিজ হারে কোণঠাসা লাল-সবুজের প্রতিনিধিরা। পাকিস্তান সফর তাই ঘুরে দাড়ানোর মিশন। ঘুরে দাঁড়াবার প্রত্যাশায় ৩ ম্যাচের টি-টোয়েন্টি সিরিজ শুরু আজ বুধবার (২৮ মে) থেকে। লাহোরের গাদ্দাফি স্টেডিয়ামে প্রথম ম্যাচ শুরু হবে বাংলাদেশ সময় রাত ৯টায়। অনুশীলনে গভীর মনোযোগ লিটন-শান্তদের। আরব আমিরাত সিরিজে ব্যাটিং ভালো হলেও দলগত পারফরম্যান্স ছিল খারাপ। ব্যাটে-বলে ঝালিয়ে নিচ্ছে লাহোরের মাঠে। লজ্জা কাটিয়ে ছন্দে ফিরতে জয়ের বিকল্প নেই। সিরিজটি হওয়ার কথা ছিল ৫ ম্যাচের। নিরাপত্তাজনিত কারণে এটি এখন কমে হয়েছে ৩ ম্যাচ। অনুশীলনে নিজেদের ঝালিয়ে নিচ্ছেন লিটন-রিশাদরা। আরব আমিরাতের বিপক্ষে সিরিজ হার ছেলেদের মনোবল বাড়িয়েছে, দাবি করছেন বাংলাদেশ কোচ ফিল সিমন্স। সিমন্স বলেন, ‘আরব আমিরাতে সিরিজ হারাটা কঠিন ছিল। কিন্তু, মাঝেমধ্যে এটি আপনার দলকে চাঙা করে। এই হারে ছেলেদের মনোবল বেড়েছে। পাকিস্তানে সিরিজ জেতা সম্ভব। কিন্তু, পাকিস্তান হচ্ছে পাকিস্তান। তারা সবসময়ই আনপ্রেডিক্টেবল।’ চোটের কারণে সিরিজ শেষ হয়ে গেছে মুস্তাফিজুর রহমানের। তাকে না পাওয়ার হতাশা আছে সিমন্সের। পাশাপাশি বাকিদেরও সুযোগ নিজেদের জায়গা পাকা করার, এমনটিই মনে করছেন তিনি। মুস্তাফিজ প্রসঙ্গে সিমন্স বলেন, ‘সে এখন দলের সিনিয়র খেলোয়াড়। আইপিএলে সে কেমন বোলিং করেছে আমরা দেখেছি। এমন কাউকে না পাওয়া অবশ্যই হতাশাজনক। দলে নিজেদের জায়গা পাকা করতে  বাকিদের জন্য এটি বড় সুযোগ।’ বাংলাদেশকে সমীহের চোখে দেখছেন পাকিস্তান পাকিস্তান কোচ মাইক হেসন। বাংলাদেশি পেসারদের প্রশংসায় ভাসান তিনি। সিরিজটি প্রতিদ্বন্দ্বিতাপূর্ণ হবে, এমন প্রত্যাশা হেসনের। বাংলাদেশ স্কোয়াড লিটন দাস (অধিনায়ক), শেখ মেহেদি হাসান, নাজমুল হোসেন শান্ত, তানজিদ তামিম, পারভেজ হোসেন ইমন, মেহেদী হাসান মিরাজ, তাওহিদ হৃদয়, শামীম হোসেন পাটোয়ারী, জাকের আলী অনিক, রিশাদ হোসেন, হাসান মাহমুদ, তানজিম সাকিব, নাহিদ রানা, শরীফুল ইসলাম ও তানভীর ইসলাম। Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//sports/news-1563181,"এভাবে চাইলে সোনার হরিণও বোধহয় পাওয়া যেত! বাংলাদেশ-সিঙ্গাপুর ম্যাচের টিকিট ছাড়িয়ে গেছে সোনার হরিণকেও। দুদিনে দুবার ডাউন হয়েছে টিকিফাইয়ের সার্ভার। মোবাইলফোন কিংবা কম্পিউটারের পর্দায় আগ্রহীরা বসে ছিল অধীর হয়ে। এই বুঝি সার্ভার ঠিক হবে, এবার বুঝি তারা নিতে পারবেন আরাধ্য টিকিট। ম্যাচের টিকিট প্রথম ছাড়া হয় ২৪ মে। অল্প কিছুক্ষণের মধ্যে সার্ভার ডাউন হয়। প্রথমত প্রবল ট্রাফিকে, দ্বিতীয়ত সাইবার হামলার শিকার। নানা ঝক্কি পেরিয়ে দুদিন বিরতির পর ২৬ মে রাত ১০টায় শুরু হয় টিকিট বিক্রি। সবাই আবার হুমড়ি খেয়ে পড়ে এবং দুই ঘণ্টা না যেতেই সমস্যা দানা বাধে! এই ম্যাচের অফিসিয়াল টিকিট পার্টনার টিকিফাইয়ের সার্ভারে ভেসে ওঠে, ‘আপনি এখন লাইনে আছেন। ধৈর্য ধরার জন্য ধন্যবাদ।’ ধৈর্য মহত্বের লক্ষণ। দর্শকরা ধৈর্য ধরেছেন। ধৈর্যের ফল না কি মিঠে হয়! কেউ সেই মিঠে ফল পেয়েছেন অনেক চেষ্টার পর। আর কারও কারও চেষ্টা হয়ে গেছে, লেবু বেশি চিপার মতো তেতো। বাংলাদেশ ফুটবল ফেডারেশনের (বাফুফে) দেওয়া টিকিট সংক্রান্ত পোস্টের নিচে মন্তব্যগুলোতে ফুটে উঠেছে হাহাকার ও ক্ষোভ। মঙ্গলবার (২৭ মে) দুপুর নাগাদ টিকিট বিক্রি বন্ধ করে দেয় টিকিফাই। স্ক্রিনে লেখা ওঠে, ‘টিকিট বিক্রি বন্ধ।’ ৯টি ক্যাটাগরির প্রতিতেই টিকিট সোল্ড আউট। দুদিন মিলিয়ে কয়েক দফায় মাত্র কয়েক ঘণ্টায় বিক্রি হয়েছে টিকিট। দর্শকের উদ্দেশে ছাড়া ১৮ হাজারের বেশি টিকিট নিমিষে শেষ। তাতে খুশি হওয়ার কথা ফুটবলপ্রেমিদের। অথচ, টিকিফাইয়ের সিস্টেম কিংবা বাফুফের ‘অনলাইন এক্সপেরিমেন্টে’ নাখোশ তারা। রাজধানীর কলাবাগানে থাকা রাইসুল মেহেদি নামক এক শিক্ষার্থী এই প্রতিবেদককে বলেন, ‘অনলাইনে টিকিট ছাড়ার ব্যাপারটি দারুণ। কিন্তু, টিকিফাইয়ের সিস্টেম বেশ জটিল। এত বড় একটি ইভেন্টে বাফুফের উচিত ছিল আরও যাচাই-বাছাই করে কোনো প্রতিষ্ঠানকে দায়িত্ব দেওয়া। দুদিন ধরে ঘণ্টার পর ঘণ্টা চেষ্টা করেও টিকিট পাইনি।’ নিহাদ জামান নামক করপোরেট চাকরিজীবী বলেন, ‘অনেক আশা ছিল খেলা দেখব। অফিসের ফাঁকে টিকিট কেনার চেষ্টা কম করিনি। কিন্তু, ধৈর্য ধরে রাখতে পারিনি শেষ পর্যন্ত। খেলা দেখতে পারব না মাঠে গিয়ে। বাফুফের প্রতি আহ্বান থাকবে, এরপর থেকে যেন অনলাইন টিকিটিং সিস্টেমটা সহজ হয়। তখন টিকিট না পেলেও কষ্ট লাগবে না।’ Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//sports/news-1563281,"সংযুক্ত আরব আমিরাতের কাছে অপ্রত্যাশিত সিরিজ হেরেছে বাংলাদেশ। অঘোষিত প্রস্তুতি সিরিজ কেটেছে লজ্জায়। এখন ‍মিশন পাকিস্তান। ৩ ম্যাচের টি-টোয়েন্টি সিরিজ শুরু হবে আগামীকাল বুধবার (২৮ মে) থেকে। লাহোরের গাদ্দাফি স্টেডিয়ামে প্রথম ম্যাচ শুরু হবে বাংলাদেশ সময় রাত ৯টায়। সিরিজটি হওয়ার কথা ছিল ৫ ম্যাচের। নিরাপত্তাজনিত কারণে এটি এখন কমে হয়েছে ৩ ম্যাচ। অনুশীলনে নিজেদের ঝালিয়ে নিচ্ছেন লিটন-রিশাদরা। আরব আমিরাতের বিপক্ষে সিরিজ হার ছেলেদের মনোবল বাড়িয়েছে, দাবি করছেন বাংলাদেশ কোচ ফিল সিমন্স। সিমন্স বলেন, ‘আরব আমিরাতে সিরিজ হারাটা কঠিন ছিল। কিন্তু, মাঝেমধ্যে এটি আপনার দলকে চাঙা করে। এই হারে ছেলেদের মনোবল বেড়েছে। পাকিস্তানে সিরিজ জেতা সম্ভব। কিন্তু, পাকিস্তান হচ্ছে পাকিস্তান। তারা সবসময়ই আনপ্রেডিক্টেবল।’ চোটের কারণে সিরিজ শেষ হয়ে গেছে মুস্তাফিজুর রহমানের। তাকে না পাওয়ার হতাশা আছে সিমন্সের। পাশাপাশি বাকিদেরও সুযোগ নিজেদের জায়হগা পাকা করার, এমনটিই মনে করছেন তিনি। মুস্তাফিজ প্রসঙ্গে সিমন্স বলেন, ‘সে এখন দলের সিনিয়র খেলোয়াড়। আইপিএলে সে কেমন বোলিং করেছে আমরা দেখেছি। এমন কাউকে না পাওয়া অবশ্যই হতাশাজনক। দলে নিজেদের জায়গা পাকা করতে  বাকিদের জন্য এটি বড় সুযোগ।’ বাংলাদেশকে সমীহের চোখে দেখছেন পাকিস্তান পাকিস্তান কোচ মাইক হেসন। বাংলাদেশি পেসারদের প্রশংসায় ভাসান তিনি। সিরিজটি প্রতিদ্বন্দ্বিতাপূর্ণ হবে, এমন প্রত্যাশা হেসনের। বাংলাদেশ স্কোয়াড লিটন দাস (অধিনায়ক), শেখ মেহেদি হাসান, নাজমুল হোসেন শান্ত, তানজিদ তামিম, পারভেজ হোসেন ইমন, মেহেদী হাসান মিরাজ, তাওহিদ হৃদয়, শামীম হোসেন পাটোয়ারী, জাকের আলী অনিক, রিশাদ হোসেন, হাসান মাহমুদ, তানজিম সাকিব, নাহিদ রানা, শরীফুল ইসলাম ও তানভীর ইসলাম। Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//sports/news-1563213,"চোটের গ্যাঁড়াকলে পড়ে ফুটবল খেলা ভুলে যেতে বসেছেন নেইমার। চোট সারিয়ে মাঠে ফেরেন, যেন ক্ষণিকের অতিথি হয়ে! চোটের সঙ্গে যুদ্ধ করেও নেইমার এখন পর্যন্ত ব্রাজিলের আশা ভরসার প্রদীপ। কার্লো আনচেলত্তি কোচ হয়ে আসার পর সবাই ধরেই নিয়েছিল, জাতীয় দলে জায়গা পাবেন নেইমার। কিন্তু, সবাইকে অবাক করে তাকে দলে রাখেননি আনচেলত্তি। নেইমারকে দলে না রাখার ব্যাখ্যা ‍দিয়েছেন ব্রাজিলের নতুন কোচ। ৩৩ বছর বয়সী সুপারস্টারকে নিয়ে ভবিষ্যৎ ভাবনার কথা জানিয়ে রেখেছেন আনচেলত্তি। সংবাদ সম্মেলনে তিনি জানান, সেরে ওঠার জন্য সময় দেওয়া হচ্ছে নেইমারকে। খবর গোল ডটকমের। আনচেলত্তি বলেন, ব্রাজিলের বিশ্বকাপ পরিকল্পনায় সে আছে। তাকে বিবেচনায় রেখেছি। এখনও ব্রাজিলের গুরুত্বপূর্ণ অংশ সে। তার সঙ্গে কথা হয়েছে। চোট থেকে সেরে ওঠার জন্য সময় দেওয়া হয়েছে। দলে যাদের ডেকেছি, চেয়েছি তারা যেন খেলার মতো যথেষ্ট সুস্থ থাকে।’ প্রথম স্কোয়াডে চমকে দিয়েছেন আনচেলত্তি। নেইমারের মতো জায়গা পাননি রিয়াল মাদ্রিদে তার শিষ্য রদ্রিগো। অস্কারকে নিয়ে আলোচনা শোনা যাচ্ছিল। তাকে ফেরানো হয়নি। তবে, এক বছরের বিরতি দিয়ে জাতীয় দলের স্কোয়াডে সুযোগ পেয়েছেন কাসেমিরো। অভিজ্ঞতার সঙ্গে তারুণ্যকে প্রাধান্য দিয়েছেন আনচেলত্তি। করিন্থিয়াস গোলরক্ষক হুগো সৌজা অন্যতম বড় চমক ব্রাজিলের স্কোয়াডে। Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//sports/news-1563085,"দায়িত্ব পাওয়ার আগেই কার্লো আনচেলত্তিকে ঘিরে আশায় বুক বেঁধেছিল ব্রাজিল ভক্তরা। আনুষ্ঠানিকভাবে সোমবার (২৬ মে) ব্রাজিলের নতুন কোচ হিসেবে দায়িত্ব নেন আনচেলত্তি। তাকে পরিচয় করিয়ে দেওয়া হয় সবার সঙ্গে। এরপর বিশ্বকাপ বাছাইপর্বে আসন্ন দুটি ম্যাচকে সামনে রেখে ব্রাজিলের ২৬ সদস্যের স্কোয়াড ঘোষণা করেন বর্ষীয়ান এই কোচ। প্রথম স্কোয়াডে চমকে দিয়েছেন আনচেলত্তি। তার দলে জায়গা হয়নি নেইমারের। জায়গা পাননি রিয়াল মাদ্রিদে তার শিষ্য রদ্রিগো। অস্কারকে নিয়ে আলোচনা শোনা যাচ্ছিল। তাকে ফেরানো হয়নি। তবে, এক বছরের বিরতি দিয়ে জাতীয় দলের স্কোয়াডে সুযোগ পেয়েছেন কাসেমিরো। অভিজ্ঞতার সঙ্গে তারুণ্যকে প্রাধান্য দিয়েছেন আনচেলত্তি। করিন্থিয়াস গোলরক্ষক হুগো সৌজা অন্যতম বড় চমক ব্রাজিলের স্কোয়াডে। এছাড়া, লিও ওস্তিজ, মার্তিনেল্লিদের নিয়ে নতুন মিশনে নামার অপেক্ষায় আনচেলত্তি। আগামী ৬ জুন ইকুয়েডর এবং ১১ জুন প্যারাগুয়ের মুখোমুখি হবে ব্রাজিল। বাছাইপর্বে ১৪ ম্যাচ শেষে পয়েন্ট টেবিলের চার নম্বরে সেলেসাওরা। ১৪ ম্যাচে সমান ২১ পয়েন্ট হলেও গোল ব্যবধানে এগিয়ে তিন নম্বরে উরুগুয়ে। কনমেবল অঞ্চল থেকে প্রথম চার দল বিশ্বকাপে সরাসরি খেলবে। হাতে বাকি থাকা ৪ ম্যাচে ব্রাজিলকে মেলে ধরতে হবে নিজেদের। Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//sports/news-1563053,"ক্রিস্টিয়ানো রোনালদো সবসময় সাফল্য চান। বড় আসরে নিজের শ্রেষ্ঠত্ব বরাবরই দেখিয়ে এসেছেন পর্তুগিজ যুবরাজ। তবে, আল-নাসেরে ব্যক্তি রোনালদো ডানা মেললেও উড়তে পারেনি তার ক্লাব। জোরেশোরে শোনা যাচ্ছিল আল-নাসের ছাড়বেন রোনালদো। এবার ছাড়ার ইঙ্গিত দিলেন রোনালদো। নিজের অফিসিয়াল ফেসবুক পেজে আজ মঙ্গলবার (২৭ মে) একটি পোস্টে সিআরসেভেন জানিয়ে দেন, এই অধ্যায় শেষ। আল-নাসেরে জার্সিতে মন খারাপের ছবি দিয়ে বুঝিয়ে দিলেন কোন অধ্যায়ের ইতি টানছেন। রোনালদো লিখেছেন, ‘এই অধ্যায় শেষ। গল্প? এখনও লেখার বাকি আছে। সবার প্রতি কৃতজ্ঞ।’ ক্লাব বিশ্বকাপে খেলতে চান রোনালদো। আল-নাসের জায়গা পায়নি টুর্নামেন্টে। গুঞ্জন আছে, এই টুর্নামেন্টে খেলতে ইন্টার মায়ামিতে যোগ দেবেন তিনি। লিওনেল মেসির সতীর্থ হয়ে মাতাবেন মার্কিন মুলুক। মায়ামির সহ-মালিকানায় থাকা ডেভিড বেকহাম ইতোমধ্যে মেসির সঙ্গে আলাপ করেছেন। মেসিও চান রোনালদো খেলুক তার দলে। আসন্ন ক্লাব বিশ্বকাপে মেসি ও  রোনালদোকে এক দলে দেখতে চান ফিফা সভাপতি জিয়ান্নি ইনফান্তিনো। সম্প্রতি ইউটিউবার স্পিডের শো আইশোস্পিডে এমন প্রত্যাশার কথা জানান তিনি। ইনফান্তিনো বলেন, ‘মেসি-রোনালদোকে এক দলে খেলতে দেখলে ভীষণ ভালো লাগবে। ভাবুন তো, ক্লাব বিশ্বকাপে দুজন একই দলে খেলছে। এটা হবে খুবই বিশেষ একটা ব্যাপার।’ Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//gallery/bangladesh/chief-advisor-japan,"চারদিনের রাষ্ট্রীয় সফরে জাপানের টোকিও পৌঁছেছেন প্রধান উপদেষ্টা ড. মুহাম্মদ ইউনূস। স্থানীয় সময় বুধবার (২৮ মে) দুপুর ২টা ৫ মিনিটে তিনি টোকিওতে পৌঁছান। জাপানে নিযুক্ত বাংলাদেশের রাষ্ট্রদূত ও জাপানের প্রটোকল প্রধান মো. দাউদ আলী বিমানবন্দরে প্রধান উপদেষ্টাকে স্বাগত জানান। প্রধান উপদেষ্টার প্রেস উইং সূত্রে এ তথ্য জানা গেছে। ছবি : চিফ অ্যাডভাইজর জিওবি থেকে নেওয়া Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//gallery/entertainment/janhvi-kapoor-looks-stunning-kanye,"কান চলচ্চিত্র উৎসবের ৭৮ তম আসরে অভিষেক শ্রীদেবীকন্যা জাহ্নবী কাপুরের। কানের লালগালিচায় এবার জাহ্নবীকে দেখা যায়  কালো গাউনে। ছবি : জাহ্নবী কাপুরের ইনস্টাগ্রাম। Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//gallery/entertainment/samanti-soumi-colorful-attire,"লাক্স চ্যানেল আই সুপারস্টার প্রতিযোগিতার মাধ্যমে শোবিজে পা রাখেন সেমন্তী সৌমি। এরপর থেকে নিয়মিত মডেলিং এবং অভিনয় করে যাচ্ছেন তিনি। ‘বয়ফ্রেন্ড’ সিনেমার মাধ্যমে ঢালিউডের চিত্রনায়িকা হিসেবে অভিষিক্ত হন সেমন্তী। সামাজিক পাতায় বেশ সরব এই অভিনেত্রী। সেখান থেকে দেখুন তার কয়েকটি স্থির চিত্র। ছবি : অভিনেত্রীর ফেসবুক পেজ থেকে নেওয়া Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//gallery/entertainment/mim-red-dress,"জনপ্রিয় মডেল ও অভিনেত্রী বিদ্যা সিনহা মিম। ২০০৭ সালে হুমায়ুন আহমেদ পরিচালিত ‘আমার আছে জল’ চলচ্চিত্রের মাধ্যমে তাঁর চলচ্চিত্রে অভিষেক হয়। ‘জোনাকির আলো’ সিনেমায় অভিনয় করে শ্রেষ্ঠ অভিনেত্রী বিভাগে ২০১৪ সালের জাতীয় চলচ্চিত্র পুরস্কার অর্জন করেন এই অভিনেত্রী। এ ছাড়া সামাজিক পাতায় বেশ সরব মিম। সেখান থেকে দেখুন তার কিছু স্থিরচিত্র। ছবি : বিদ্যা সিনহা মিমের ভেরিফায়েড ফেসবুক পেজ থেকে নেওয়া   Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//gallery/entertainment/tahsan-roja-solitude,"বাংলাদেশের জনপ্রিয় গায়ক ও অভিনেতা তাহসান খান। তিনি ব্যস্ত সময় কাটাচ্ছেন গান ও অন্যান্য কাজ নিয়ে, অন্যদিকে রোজা আহমেদ রূপসজ্জাবিষয়ক কনটেন্ট নির্মাণে যুক্ত। অবসরে দুজন মিলে সময় কাটাচ্ছেন বিভিন্ন জায়গায় ঘুরে। মাস দুয়েক আগেও একসঙ্গে ঘুরে এসেছেন যুক্তরাষ্ট্রের একটি জলপ্রপাত থেকে। সেখানকার কিছু ছবিও সামাজিক যোগাযোগমাধ্যম ইনস্টাগ্রামে বেশ জনপ্রিয় হয়েছিল। ছবি : রোজার ইনস্টাগ্রাম অ্যাকাউন্ট থেকে নেওয়া Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//gallery/health/5-foods-are-harmful-brain,"কিছু খাবার এত সুস্বাদু যে যতই খাওয়া হোক, তৃপ্তি যেন মেটেনা। কিন্তু সব খাবার তৃপ্তি মিটিয়ে খেলে উপকারের চেয়ে ক্ষতির আশঙ্কাই বেশি। বিজ্ঞানীরা দেখেছেন, জনপ্রিয় পাঁচটি খাবার একটু বেশি খেলে মস্তিষ্কের জটিল রোগও হতে পারে। ছবি : ডয়চে ভেলে   Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//gallery/entertainment/kiara-dazzles-met-gala-fashion,"নিউইয়র্ক সিটিতে গতকাল মঙ্গলবার বাংলাদেশ সময় ভোর সাড়ে ৪টা থেকে সকাল ৭টা পর্যন্ত  হয়ে গেল ফ্যাশন–জগতের সবচেয়ে জমকালো আয়োজন মেট গালা। এ বছর সেখানে গিয়েছিলেন বলিউডের তারকা- শাহরুখ খান, প্রিয়াঙ্কা চোপড়া, দিলজিৎ দোসাঞ্জ ও কিয়ারা আদভানী। আর এবারই মেট গালায় প্রথম পা রাখলেন কিয়ারা আদভানি। ডিজাইনার গৌরব গুপ্তার পোশাকে ভারতীয় এই অভিনেত্রী তার লাবণ্য আর মিষ্টি হাসি দিয়ে নিজেকে সুন্দরভাবে ফুটিয়ে তুলেছেন। অফ-শোল্ডার কালো গাউনের ওপর দস্তানার মতো জড়িয়ে ছিল হৃদয়ের মতো আকৃতির একটি সোনালি ব্রেস্টপ্লেট। ছবি : ইনস্টাগ্রাম থেকে নেওয়া Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//gallery/bangladesh/capitals-nature-transformed-summer-flowers,"গ্রীষ্মের খরতাপে পোড়া রাজধানী ঢাকার প্রকৃতিকে একটু ভিন্ন রূপই দিয়েছে গ্রীষ্মের ফুল। আগুন ঝরা কৃষ্ণচূড়া ছাড়াও সোনালু আর জারুলে ছেয়ে গেছে শহর। প্রকৃতির এই অসামান্য দান গরমে অতিষ্ট নগরবাসীদের কিছুটা হলেও স্বস্তি দিয়ে যাচ্ছে। ছবি : ডয়চে ভেলে Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//gallery/bangladesh/chief-advisor-air-force-exercise-monitoring,"অন্তর্বর্তী সরকারের প্রধান উপদেষ্টা প্রফেসর ড. মুহাম্মদ ইউনূস বুধবার বাংলাদেশ বিমান বাহিনীর ঘাঁটি বীর উত্তম এ কে খন্দকারে বাংলাদেশ বিমানবাহিনীর অনুশীলন পর্যবেক্ষণ করেন। এসময় তিনি বিমানবাহিনীতে অত্যাধুনিক যুদ্ধবিমান, হেলিকপ্টার, পরিবহণ বিমান, রাডার, সারফেস-টু-এয়ার মিসাইল, ইউএবি, সংযোজনের জন্য সরকার বিমান বাহিনীকে সর্বাত্মক সহযোগিতার আশ্বাস দেন। Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//gallery/bangladesh/air-force-exercise-monitoring-chief-advisor,"বাংলাদেশ বিমান বাহিনীর অনুশীলন পর্যবেক্ষণ করেছেন প্রধান উপদেষ্টা প্রফেসর মুহাম্মদ ইউনূস। আজ বুধবার (৩০ এপ্রিল) রাজধানীতে বিমান বাহিনীর বীর উত্তম এ কে খন্দকার ঘাঁটিতে এ অনুশীলন পর্যবেক্ষণ করেন প্রধান উপদেষ্টা। পর্যবেক্ষণ অনুষ্ঠানে প্রফেসর মুহাম্মদ ইউনূস বিমান বাহিনীর সদস্যদের উদ্দেশে দিকনির্দেশনামূলক বক্তব্য প্রদান করেন। ছবি : প্রধান উপদেষ্টার ফেসবুক পেজ থেকে নেওয়া 
  Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//share-market/news-1564029,"  Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//share-market/news-1563961,"পুঁজিবাজারের তালিকাভুক্ত বিমা খাতের প্রতিষ্ঠান ইউনিয়ন ইন্স্যুরেন্সের সমাপ্ত হিসাব বছরে (২০২৪, জানুয়ারি-ডিসেম্বর) শেয়ারহোল্ডারদের জন্য ১০ শতাংশ নগদ লভ্যাংশ দেওয়ার সিদ্ধান্ত নিয়েছে। আলোচিত সমাপ্ত হিসাব বছরের আর্থিক প্রতিবেদন যাচাই-বাছাই করে কোম্পানিটির পর্ষদ সভায় এ অনুমোদন দেওয়া হয়। আজ বুধবার (২৮ মে) ঢাকা স্টক এক্সচেঞ্জ (ডিএসই) সূত্রে এ তথ্য জানা গেছে। গত সমাপ্ত বছরে কোম্পানিটির শেয়ারপ্রতি মুনাফা হয়েছে এক টাকা ৮৭ পয়সা। আগের সমাপ্ত বছরে (২০২৩, জানুয়ারি-ডিসেম্বর) কোম্পানিটির শেয়ারপ্রতি মুনাফা ছিল এক টাকা ৮১ পয়সা। আলোচিত সমাপ্ত হিসাব বছরে শেয়ারপ্রতি নগদ প্রবাহ হয়েছে ৭৬ পয়সা। আগের সমাপ্ত হিসাব বছরে শেয়ারপ্রতি নগদ প্রবাহ ছিল ৭৫ পয়সা। গত ৩১ ডিসেম্বর কোম্পানিটির শেয়ারপ্রতি সম্পদমূল্য দাঁড়িয়েছে ১৮ টাকা ৩৪ পয়সা। আগের সমাপ্ত হিসাব বছরে শেয়ারপ্রতি সম্পদমূল্য ছিল ১৭ টাকা ৪৭ পয়সা। ঘোষিত লভ্যাংশ শেয়ারহোল্ডারদের সম্মতিক্রমে অনুমোদনের জন্য কোম্পানিটির বার্ষিক সাধারণ সভা (এজিএম) ইনস্টিটিউশন অব ডিপ্লোমা ইঞ্জিনিয়ার্সে অনুষ্ঠিত হবে আগামী ১৪ সেপ্টেম্বর, সকাল ১০টায়। বিনিয়োগকারী নির্বাচনের জন্য রেকর্ড ডেট নির্ধারণ করা হয়েছে আগামী ১৫ মে। একইসঙ্গে চলতি বছরের প্রথম প্রান্তিক (জানুয়ারি-মার্চ) আর্থিক প্রতিবেদনে কোম্পানিটির শেয়ারপ্রতি মুনাফা হয়েছে ৬৭ পয়সা। আগের বছরের (২০২৪) একই সময়ে (জানুয়ারি-মার্চ) শেয়ারপ্রতি মুনাফা ছিল ৬৬ পয়সা। আলোচিত প্রথম প্রান্তিকে শেয়ারপ্রতি নগদ প্রবাহ হয় ২৩ পয়সা। আগের বছর একই সময়ে শেয়ারপ্রতি নগদ প্রবাহ ছিল ১০ পয়সা। গত ৩১ মার্চ কোম্পানিটির শেয়ারপ্রতি সম্পদমূল্য দাঁড়িয়েছে ১৯ টাকা এক পয়সা। Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//share-market/news-1563965,"পুঁজিবাজারের তালিকাভুক্ত বিমা খাতের প্রতিষ্ঠান তাকাফুল ইসলামী ইন্স্যুরেন্সের সমাপ্ত হিসাব বছরে (২০২৪, জানুয়ারি-ডিসেম্বর) শেয়ারহোল্ডারদের জন্য ১০ শতাংশ নগদ লভ্যাংশ দেওয়ার সিদ্ধান্ত নিয়েছে। আলোচিত সমাপ্ত হিসাব বছরের আর্থিক প্রতিবেদন যাচাই-বাছাই করে কোম্পানিটির পর্ষদ সভায় এ অনুমোদন দেওয়া হয়। আজ বুধবার (২৮ মে) ঢাকা স্টক এক্সচেঞ্জ (ডিএসই) সূত্রে এ তথ্য জানা গেছে। গত সমাপ্ত বছরে কোম্পানিটির শেয়ারপ্রতি মুনাফা হয়েছে এক টাকা ৪৬ পয়সা। আগের সমাপ্ত বছরে (২০২৩, জানুয়ারি-ডিসেম্বর) কোম্পানিটির শেয়ারপ্রতি মুনাফা ছিল এক টাকা ৪৭ পয়সা। আলোচিত সমাপ্ত হিসাব বছরে শেয়ারপ্রতি নগদ প্রবাহ হয়েছে দুই টাকা ১৩ পয়সা। আগের সমাপ্ত হিসাব বছরে শেয়ারপ্রতি নগদ প্রবাহ ছিল নেগেটিভ ৬১ পয়সা। গত ৩১ ডিসেম্বর কোম্পানিটির শেয়ারপ্রতি সম্পদমূল্য দাঁড়িয়েছে ১৮ টাকা ৭৬ পয়সা। আগের সমাপ্ত হিসাব বছরে শেয়ারপ্রতি সম্পদমূল্য ছিল ১৯ টাকা ১৯ পয়সা। ঘোষিত লভ্যাংশ শেয়ারহোল্ডারদের সম্মতিক্রমে অনুমোদনের জন্য কোম্পানিটির বার্ষিক সাধারণ সভা (এজিএম) ডিজিটাল প্ল্যাটফর্মে অনুষ্ঠিত হবে আগামী ১৬ আগস্ট, বেলা ১১টায়। বিনিয়োগকারী নির্বাচনের জন্য রেকর্ড ডেট নির্ধারণ করা হয়েছে আগামী ১৬ জুলাই। একইসঙ্গে চলতি বছরের প্রথম প্রান্তিক (জানুয়ারি-মার্চ) আর্থিক প্রতিবেদনে কোম্পানিটির শেয়ারপ্রতি মুনাফা হয়েছে ৪০ পয়সা। আগের বছরের (২০২৪) একই সময়ে (জানুয়ারি-মার্চ) শেয়ারপ্রতি মুনাফা ছিল ৩৮ পয়সা। আলোচিত প্রথম প্রান্তিকে শেয়ারপ্রতি নগদ প্রবাহ হয়ে ছয় পয়সা। আগের বছর একই সময়ে শেয়ারপ্রতি নগদ প্রবাহ ছিল নেগেটিভ ৪২ পয়সা। গত ৩১ মার্চ কোম্পানিটির শেয়ারপ্রতি সম্পদমূল্য দাঁড়িয়েছে ১৯ টাকা ৫২ পয়সা। Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//share-market/news-1563949,"নানা অনিয়মসহ জবাবদিহিতার অভাবে বিনিয়োগকারীদের অনাস্থায় পতনের কবলে দেশের পুঁজিবাজার। এতে দিনদিন হারিয়েছেন তাদের পুঁজি। অস্বাভাবিকভাবে সূচক ও বাজার মূলধন কমছে। প্রতিদিনই কমেছে বেশিরভাগ কোম্পানি দর। এই তালিকায় নামিদামি কোম্পানির সংখ্যাই বেশি বলে জানিয়েছেন পুঁজিবাজার সংশ্লিষ্টরা। বিশ্লেষণে দেখা যায়, ২০২০ সালের ১০ আগস্ট ঢাকা স্টক এক্সচেঞ্জের (ডিএসই) প্রধান সূচক ডিএসইএক্স ছিল চার হাজার ৫৩৩ পয়েন্ট। সেখান থেকে বেড়ে ২০২১ সালে ১০ অক্টোবর সূচক ডিএসইএক্স দাঁড়িয়েছিল সাত হাজার ৩৬৭ পয়েন্ট। ধারাবাহিক পতনে পড়ে আজ বুধবার (২৮ মে) সূচক ডিএসইএক্স দাঁড়িয়েছে চার হাজার ৬১৫ পয়েন্টে। গত বছরের ৮ আগস্ট লেনদেন হয়েছিল এক হাজার ৬০৬ কোটি টাকা। আজ লেনদেন হয়েছে ২৬৪ কোটি টাকা। এদিন ডিএসইতে মূলধন দাঁড়িয়েছে ছয় লাখ ৪১ হাজার ৯৯১ কোটি টাকা। গত ৮ আগস্ট বাজার মূলধন ছিল সাত লাখ তিন হাজার ৯১৩ কোটি টাকা। এই সময়ের ব্যবধানে বাজার মূলধন কমেছে ৬১ হাজার ৯২২ কোটি টাকা। পুঁজিবাজারের পতন প্রসঙ্গে মতিঝিলে তিন সিকিউরিটিজ হাউজের পাঁচজন বিনিয়োগকারী জানান, দেশের ভেতরে দীর্ঘদিন ধরেই অস্থিরতা। বাংলাদেশ সিকিউরিটিজ অ্যান্ড এক্সচেঞ্জ কমিশনের (বিএসইসি) সঙ্গে চলছে পুঁজিবাজার অংশীজনদের মধ্যে কাদা ছোড়াছুড়ি। এর ফলে পতন বৃত্ত দিনদিন বাড়ছে। যদিও এই বৃত্ত কমাতে সম্প্রতি বিএসইসি বসেছিল পুঁজিবাজার অংশীজনদের সঙ্গে। তাতে কোনো ইতিবাচক ফল আসেনি। উল্টো এ নিয়ে জড়িয়ে পড়েছে নানামুখী তর্ক-বির্তক। এতে বাড়ছে নানা ধরনের অনিশ্চয়তা ও অবিশ্বাস। এতে পরিবেশ আরও ঘোলাটে হয়ে পড়ে। এছাড়া চলছে দেশের অর্থনীতিতে টানপোড়েনসহ নানা অনিশ্চয়তা। এতে দেশি-বিদেশি বিনিয়োগের প্রতি চরম অনাস্থা তৈরি হয়। সবকিছু মিলিয়ে পুঁজিবাজারের বিনিয়োগকারীরা এখন আতঙ্কের মধ্যে দিন কাটাচ্ছে। গত ১০ মাসে প্রায় ৮০ শতাংশ বিনিয়োগকারী তাদের পুঁজির অর্ধেকের বেশি হারিয়ে পথে বসে পড়েছে। আরও পুঁজি হারানোর ভয়ে অনেকেই পুঁজিবাজারে বিনিয়োগ না করে চুপচাপ বসে আছেন। পরিস্থিতি পরিবর্তনের অপেক্ষা করছেন। অনেকে আবার বিনিয়োগ তুলে নিচ্ছেন। তারা বলেন, গত ১০ মাস ধরে পুঁজিবাজারে শেয়ার বিক্রির চাপ বাড়ছে, পুঁজি ক্যাশ করার লক্ষ্যে তারা বিক্রি করছেন। এই কারণে পুঁজিবাজারে নেতিবাচক প্রভাব পড়েছে। অনাস্থায় পুঁজিবাজার অবনতির দিকে যাচ্ছে জানিয়েছেন পুঁজিবাজার বিশ্লেষকরা। তারা বলেন, পুঁজিবাজারের দীর্ঘদিন ধরে পতন চলছে। বিভিন্ন অনিয়মের কারণে পুঁজিবাজারের মৌলিক কাঠামো ধ্বংস হয়েছে। পুঁজিবাজারে বিনিয়োগে সাধারণসহ প্রাতিষ্ঠানিক বিনিয়োগকারীদের অনাস্থা এখন চরমে। পুঁজি হারিয়ে সবাই এখন অসহায়বোধ করছে। অনেকেই ক্ষতিতে শেয়ার বিক্রি করে বাজার থেকে পুঁজি নিয়ে বেড়িয়ে যাচ্ছে। যারা আছে তারা প্রায় সবাই বিনিয়োগ না করে হাতগুটিয়ে আছেন। আঞ্চলিক নিরাপত্তাজনিত অনিশ্চয়তা বিনিয়োগকারীদের আস্থায় চিড় ধরায় পুঁজিবাজারে নেতিবাচক প্রভাব পড়েছে জানিয়ে বাজার বিশ্লেষকরা। তারা বলেন, এমন পরিস্থিতিতে বিনিয়োগকারীদের ধৈর্য ও সচেতনতা বজায় রাখার আহ্বান জানিয়েছেন। পরিস্থিতি স্বাভাবিক না হওয়া পর্যন্ত বাজারে অস্থিরতা অব্যাহত থাকতে পারে বলেও সতর্ক করেছেন তারা। এদিক গত পাঁচ কার্যদিবসের মতো আজ বুধবারও লেনদেন শেষে ডিএসই প্রধান সূচক ডিএসইএক্স কমেছে। ৬২ দশমিক ৭২ পয়েন্ট কমে এদিন ডিএসইএক্স দাঁড়ায় চার হাজার ৬১৫ দশমিক ৪০ পয়েন্টে। এটা গত চার বছর  ৯ মাস ১৮ দিনের মধ্যে সর্বনিম্ন। এছাড়া ডিএসইতে এদিন ডিএস৩০ সূচক ১৫ দশমিক ৮১ পয়েন্ট কমে দাঁড়িয়েছে এক হাজার ৭০৮ দশমিক ৩৬ পয়েন্টে। ডিএসইএস সূচক ১৬ দশমিক ২৯ পয়েন্ট কমে দাঁড়িয়েছে এক হাজার আট দশমিক ১৪ পয়েন্টে। এদিন লেনদেনে অংশ নেওয়া ৭৪ শতাংশ কোম্পানির শেয়ারের দরপতন হয়েছে। আগের কর্মদিবস মঙ্গলবার লেনদেন হয়েছিল ২৭২ কোটি টাকার শেয়ার। আজ লেনদেন হয়েছে ২৬৪ কোটি টাকা। এদিন ডিএসইতে মূলধন দাঁড়িয়েছে ছয় লাখ ৪১ হাজার ৯৯১ কোটি ৬৯ লাখ টাকা। গতকাল মঙ্গলবার মূলধন ছিল ছয় লাখ ৪৬ হাজার ৩৪৪ কোটি ৪৭ লাখ টাকা। একদিনের ব্যবধানে বাজার মূলধন কমেছে চার কোটি ৩৫২ কোটি টাকা। আজ লেনদেন হয়েছে ২৬৪ কোটি টাকা। আজ লেনদেন হওয়া ৩৯৮টি প্রতিষ্ঠানের শেয়ার ও ইউনিটের মধ্যে দর বেড়েছে ৬৩টির এবং কমেছে ২৯৫টির বা ৭৪ শতাংশ। শেয়ার দর অপরিবর্তিত রয়েছে ৪০টির। Chairman Chairman  Reproduction of any content, news or article published on this website is strictly prohibited. All rights reserved"
https://www.ntvbd.com//share-market/news-1563617,"টানা দরপতনে খাদের কিনারায় দেশের শেয়ারবাজার। বিস্তারিত ভিডিওতে ..... Chairman Chairman  Reproduction of any content, news or article published on this website is strictly prohibited. All rights reserved"
